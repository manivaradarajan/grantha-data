**श्वेताश्वतरोपनिषत्**

**अथ** **पञ्चमोऽध्यायः**

**[****विद्याविद्ययो****:****लक्षणम्****]**

**द्वे** **अक्षरे** **ब्रह्मपरे** **त्वनन्ते**

**विद्याविद्ये** **निहिते** **यत्र** **गूढे** **।**

**क्षरं** **त्वविद्या** **ह्यमृतं** **तु** **विद्या**

**विद्याविद्ये** **ईशते** **यस्तु** **सोऽन्यः** **।।****१****।।**

****

पुनरपि ब्रह्ममाहात्म्यं (तादात्म्यं) चिदचिद्विवेकञ्च प्रपञ्चयति – **द्वे** **अक्षरे** इति । **ब्रह्मपरे** ब्रह्माराधनरूपे **अनन्ते** – असंख्यातव्यक्तिके नित्यानित्यफलसाधनतया (क्षरामृतशब्दिते) विद्याविद्याशब्दिते (ते?) ज्ञानरूपकर्मरूपे (द्वे?) यत्र **अक्षरे** – आत्मनि दुर्मोचतया लग्ने, सोऽप्यन्यः, आभ्यां समाराध्यमानः तत्फलप्रदश्चान्यः इत्यर्थः ।। १ ।।

**यो** **योनिं** **योनिमधितिष्ठत्येको**

**विश्वानि** **रूपाणि** **योनीश्च** **सर्वाः** **।**

**ऋषिं** **प्रसूतं** **कपिलं** **यस्तमग्रे**

**ज्ञानैर्बिभर्ति** **जायमानं** **च** **पश्येत्** **।।** **२** **।।**

**योनिमिति** । सर्वाणि समष्टिव्यष्टिरूपाणि तत्तद्योनीश्च सर्वाः **यो** ऽधितिष्ठति, **यस्तु** **अग्रे** – सृष्टि-पूर्वसमये **प्रसूतं** **कपिलं** ज्ञानादियुक्तं **बिभर्ति** – कृतवान् जायमानदशायाञ्च सानुग्रहमेक्षतः सोऽप्यन्य इति पूर्वेण संबन्धः ।। २ ।।

**एकैकं** **जालं** **बहुधा** **विकुर्वन्न**

**स्मिन्** **क्षेत्रे** **संहरत्येष** **देवः** **।**

**भूयस्सृष्ट्वा** **पतयस्तथेशः**

**सर्वाधिपत्यं** **कुरुते** **महात्मा** **॥** **३** **॥**

**एकैकमिति** । यस्मिन् **क्षेत्रे** प्रकृतिरूपे जालवद् बन्धके महदादिकार्यवर्ग विविधतया कुर्वन् पुनश्च संहरति; तस्मिन्नेव प्रकृतिरूपे **क्षेत्रे** कल्पान्तरेऽपि **भूयः** प्रजापत्युपलक्षितं प्रपञ्चं **सृष्ट्वा** सर्वदा सर्वेषां नियन्तृतया आस्ते यतोऽसौ (ततो?) महामहिमशाल्यात्मा इत्यर्थः ।। ३ ।।

**सर्वा** **दिश** **ऊर्ध्वमधश्चतिर्यक्**

**प्रकाशयन्** **भ्राजते** **यद्वनड्वान्** **।**

**एवं** **स** **देवो** **भगवान्** **वरेण्यो**

**योनिस्वभावानाधितिष्ठत्येकः** **।।** **४** **।।**

ननु एतस्य कथं युगपत् सर्वयोन्यधिष्ठातृत्वम् उपपद्यत इत्यत्राह – **सर्वा****दिश** इति । कालचक्र परिवर्तनहेतुतया अनुडुच्छब्दवाच्यः सूर्यः तिर्यगूर्ध्वमधश्च युगपद्भासयन् **यत्** – यथा भासते; तथा मुमुक्षुभिर्वरणीयो भजनीयो भगवानेक एव सर्वयोन्यधितिष्ठति भवतीत्यर्थः ।। ४ ।।

******[****सर्वदेवोपास्यत्वम्****]**

**य****च्च** **स्वभावं** **पचति** **विश्वयोनिः**

**पाच्यां****र्श्च** **सर्वान्** **परिणामयेत्** **यः** **।**

**सर्वमेतद्विश्वमधितिष्ठत्येको**

**गुणाँश्च** **सर्वान्** **विनियोजयेद्यः** **।।** **५** **।।**

******तद्वेदगुह्योपनिषत्सु** **गूढं**

**तद्ब्रह्मा** **वेदते** **ब्रह्म** **योनिम्** **।।**

**ये** **पूर्वं** **देवा** **ऋषयश्च** **तद्विदु****–**

**स्ते** **तन्मया** **अमृता** **वै** **बभूवुः** **।।** **६** **।।**

**यच्चेति** । यच्चेति लिङ्गव्यत्ययश्छान्दसः । **यः** सर्वेषामग्निजलादिवस्तूनाम् उष्णानुगुणस्वभावं **पचति** सङ्कल्पलक्षणपाकेन निर्वर्तयति; यश्च **पाच्यान्** परिणामयोग्यान् परिणामयति । सत्वा (सत्या) दींश्च गुणान् प्रवर्तयति, स परमात्मा सर्वप्रकृत्यधिष्ठाता इत्यर्थः । **तद्वेदेति** **।** **तेषु** – प्रसिद्धेषु वेदेषु गुह्योपनिषत्सु (च) तात्पर्यविषयतया प्रतिपाद्यं ब्रह्मणो वेदस्य योनिभूतं तत् परं ब्रह्म सकलवेदप्रवर्तकः **ब्रह्मा** चतुर्मुखः **वेदते** – जानाति । अतादृशो न जानाति । **ये** **च** **पूर्वं** **देवा** **ऋषयश्च** तत् ज्ञातवन्तः, **ते** सर्वे (तत्स?) समानाकारा मुक्ता **बभूवुः** इत्यर्थः ।। ५, ६ ।।

**गुणान्वयो** **यः** **फलकर्मकर्ता**

**कृतस्य** **तस्यैव** **स** **चोपभोक्ता** **।**

**स** **विश्वरूपस्त्रिगुणस्त्रिवर्त्मा**

**प्राणाधिपः** **संचरति** **स्वकर्मभिः** **।।** **७** **।।**

एवं परमात्मस्वरूपं तज्ज्ञानस्यामृतसाधनत्वञ्च उक्त्वा जीवस्वरूपं शोधयति . **गुणान्वय** इति । सत्वरजस्तमोगुणानामन्वयो यस्य स तथोक्तः । सत्वादिगुणान्वितः सन् फलसाधनभूतं कर्म यः करोति, स एव तस्यैव फलं भुङ्क्ते । एवं नियतकर्तृत्व भोक्तृत्वशाली स्थावरनरपक्ष्यादिरूपयुक्तः कामक्रोधलोभरूपगुणत्रययुक्तो देवयानपितृयाण- कष्टगतिरूपमार्गत्रययुक्तः प्राणसहचरितस्सन् कर्मपाशबद्धः सञ्चरति इत्यर्थः ।। ७ ।।

**अङ्** **गुष्ठमात्रो** **रवितुल्यरूपः**

**सङ्कल्पाहङ्कारसमन्वितो** **यः** **।**

**बुद्धेर्गुणेनात्मगुणेन** **चैव**

**आराग्रमात्रो** **ह्यवरोऽपि** **दृष्टः** **।।****८****।।**

**अङ्** **गुष्ठमात्र** इति । **बुद्धेः** अन्तःकरणस्य सत्वरजस्तमोलक्षणगुणकारितेन आत्मधर्मभूतनानाविधार्थविषयकाध्यवसायेन युक्तः तत्कार्येण तत्तत्फलसंकल्पेन आढ्योऽभिजनवानस्ति इत्यहङ्कारेण (च?) युक्तस्सन् आत्मवत् स्वप्रकाशः, **अङ्** **गुष्ठमात्रं** पुरुषं निश्चकर्ष यमो बलात्’ इत्युक्तरीत्या अङ् गुष्ठपरिमाणः शास्त्रेषु दृष्टः । ततोऽपि **अवरः** – हीनपरिमाण: आराग्रमात्र इत्यपि **दृष्टः** – शास्त्रेषु दृष्ट इत्यर्थः ।। ८ ।।

**[****जीवात्मनः** **लक्षणम्****]**

**वालाग्रशतभागस्य** **शतधा** **कल्पितस्य** **च** **।**

**भागो** **जीवः** **स** **विज्ञेयः** **स** **चानन्त्याय** **कल्पते** **।।** **९** **।।**

स्वमतमुपन्यस्यति – **वालाग्रेति** । **वालाग्रशतांश** – शतांशतुल्यपरिमाण एव **जीवो** मोक्षे धर्मभूतज्ञानविकासेन विभुत्वलक्षणा**नन्त्याय** प्रभवतीत्यर्थः ।। ९ ।।

**नैव** **स्त्री** **न** **पुपानेष** **न** **चैवायं** **नपुंसकः** **।**

**यद्यच्छरीरमादत्ते** **तेन** **तेन** **संयुज्यते** **।।** **१०** **।।**

श्रीनपुंसकत्वादिकमपि तस्य तादृशशरीरसम्बन्धकृतम् न ( स्वाभाविकम् इत्याह **नैव** **स्त्रीति** । स्पष्टोऽर्थः ।। १० ।।

**सङ्कल्पनस्पर्शनदृष्टिहोमै**

**र्गासाम्बुवृष्ट्या** **ऽऽत्मविवृद्ध** **जन्म** **।**

**कर्मानुगान्यनुक्रमेण** **देही**

**स्थानेषु** **रूपाप्यभिसम्प्रपद्यते** **।।** **११** **।।**

देहप्राप्तौ हेतुमाह – **सङ्कल्पेनेति** । पुण्यविषयक सङ्कल्पगङ्गादिलक्षण- पुण्यवस्तुस्पर्श तादृशवस्तुदर्शन यागहोमादिभिरात्मनो विवृद्धियुक्तं जन्य उत्कृष्टं जन्य इति यावत् – अनेनक्रमेण (?) कर्मानुसारीणि रूपाणि तेषु तेषु ब्राह्मणादिषु योनिषु (अनुक्रमेण) पर्यायेण **प्रपद्यत** इत्यर्थः ।। ११ ।।

**स्थूलानि** **सम्माणि** **बहूनि** **चैव**

**रूपाणि** **देही** **स्वगुणैर्वृणाति** **।**

**क्रियागुणैरात्मगुणैश्च** **तेषां**

**संयोगहेतुरपरोऽपि** **दृष्ट****:****।।** **११** **।।**

स्थूलानीति । मशकमातङ्गादिस्थूलसूक्ष्मशरीराणि बहुविधान्यपि तत्तत्फलाभिसन्ध्यादिलक्षणरागादिरूपात्म गुणप्रयुक्तयागादिरूपक्रियालक्षणै: गुणैर्हेतुभि: भजते । तादृशात्मगुणयोगे च पूर्वपूर्वं कर्मैव हेतुर्दृष्ट: इत्यर्थः ।। १५ ।।

**अनाद्यनन्तं** **कलिलस्य** **मध्ये**

**विश्वस्य** **स्रष्टारमनेकरूपम्** **।**

**विश्वस्यैकं** **परिवेष्टितारं**

**ज्ञात्वा** **देवं** **मुच्यते** **सर्वपाशैः** **।।** **१३** **।।**

**अनाद्यनन्तमिति** । **कलिलस्य** – कार्यस्य मध्ये स्थित्वा हिरण्यगर्भ- प्रजापत्याद्यनेकरूपतया **विश्वस्य** **स्रष्टारम्** इत्यर्थः । शिष्टं पूर्ववत् ।। १३ ।।

भावग्राह्यमनीडाख्यं भावाभावकरं शिवम् ।

कलासर्गकरं देवं ये विदुस्ते जहुस्तनुम् ।। १४ ।।

**।। इति पञ्चमोऽध्यायः ।।**

**भावेति** **।** **भावग्राह्यं** – भक्तिग्राह्यं **अनीडत्वेन** – अनिलयत्वेन अनाधारत्वेन आख्यायमानं विश्वस्य **भावाभावकरं** – सर्गसंहारकारकं सर्वदा अशुभासृष्टं विद्यासर्गकारणं (कारिणं?) **ये** पूर्व ज्ञातवन्तः, **ते** प्रकृतिविनिर्मुक्ता बभूवुः इत्यर्थः ।। १४ ।।

**(द्विरुक्तिरध्यायसमाप्त्यर्था)**

**।।** **इति** **पञ्चमाध्यायप्रकाशिका** **।।**
