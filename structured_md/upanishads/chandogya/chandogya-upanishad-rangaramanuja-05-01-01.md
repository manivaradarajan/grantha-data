---
grantha_id: chhandogya-upanishad
part_num: 5
canonical_title: छान्दोग्योपनिषत्
structure_type: khanda
commentaries_metadata:
- commentary_id: rangaramanuja-muni-prakashika
  commentary_title: प्रकाशिका
  commentator: श्रीरङ्गरामानुजमुनिः
  authored_colophon: श्रीरङ्गरामानुजमुनिभिः विरचिता
structure_levels:
  key: Prapathaka
  scriptNames:
    devanagari: प्रपाठकः
    roman: prapāṭhaka
  children:
    key: Khanda
    scriptNames:
      devanagari: खण्डः
      roman: khaṇḍa
    children:
      key: Mantra
      scriptNames:
        devanagari: मन्त्रः
        roman: mantra
---

<!-- hide type:document-title -->
**छान्दोग्योपनिषत्**
<!-- /hide -->
<!-- hide type:section-marker -->
**पञ्चमः** **प्रपाठकः**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**प्रथमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****ज्यैष्ठ्यश्रेष्ठ्यगुणकमुख्यप्राणोपासनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.1.1
<!-- sanskrit:devanagari -->
**यो** **ह** **वै** **ज्येष्ठञ्च** **श्रेष्ठञ्च** **वेद, ज्येष्ठश्च** **ह** **वै** **श्रेष्ठश्च** **भवति** **।** **प्राणो** **वावज्येष्ठश्च** **श्रेष्ठश्च** **।।** **१** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.1
<!-- hide type:commentary-prefix -->
**प्र. –**
<!-- /hide -->
प्राणविद्या प्रस्तूयते**–यो** **ह……भवति** । ज्येष्ठत्वश्रेष्ठत्वगुणकं प्राणं यो वेद, स तत्क्रतुन्यायेन स्वयमपि ज्येष्ठश्च श्रेष्ठश्च भवति इत्यर्थः । ज्येष्ठत्वं – ‘वृद्धत्वम् । ‘वृद्धस्य च’ (पा.सू.५-३-६२) इति वृद्धशब्दस्य ज्यादेशविधानात् । श्रेष्ठत्वं प्रशस्ततमत्वं ‘प्रशस्यस्य श्रः’ (पा.सू.५-३-६०) इति प्रशस्यशब्दस्य श्रादेशविधानात् । एवं फलप्रदर्शनेन पुरुषमभिमुखीकृत्याह **प्राणो** **वाव** **ज्येष्ठश्च** **श्रेष्ठश्च** **।** **वाव** शब्दोऽवधारणार्थः गर्भस्थपुरुषे प्राणव्यापारप्रवृत्यनन्तरभावित्वात् इन्द्रियप्रवृत्तेः प्राणस्य इन्द्रियापेक्षया ज्येष्ठ्यम् । इन्द्रियव्यापाराणां सर्वथा एतदधीनत्वात् श्रेष्ठ्यञ्च ।।

<!-- hide type:editorial-heading -->
**[****वाच****:****वसिष्ठत्वम्****]**
<!-- /hide -->
<!-- hide type:separator -->
****
<!-- /hide -->
# Mantra 5.1.2
<!-- sanskrit:devanagari -->
**यो** **ह** **वै** **वसिष्ठं** **वेद** **वसिष्ठो** **ह** **स्वानां** **भवति** **।** **वाग्वाव** **वसिष्ठः** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.2
<!-- hide type:commentary-prefix -->
**प्र. –**
<!-- /hide -->
**यो……भवति** **।** **स्वानां** – ज्ञातीनां मध्ये वसिष्ठो भवति इत्यर्थः । को वसिष्ठ इत्यत्राह **वाग्वाव** **वसिष्ठः** । अतिशयेन वसुमान् वसिष्ठः । वाग्मी हि लोके अतिशयेन वसुमान् भवति । अतश्च वसुमत्तासम्पादकसद्यवहारजनकत्वं वाचः वसिष्ठत्वमिति भावः ।।

<!-- hide type:editorial-heading -->
**[****चक्षुषः** **प्रतिष्ठात्वम्****]**
<!-- /hide -->
# Mantra 5.1.3
<!-- sanskrit:devanagari -->
**यो** **ह** **वै** **प्रतिष्ठां** **वेद, प्रति** **ह** **तिष्ठत्यस्मिँश्च** **लोकेऽमुष्मिँश्च, चक्षुर्वावप्रतिष्ठा** **।।** **३** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.3
<!-- hide type:commentary-prefix -->
**प्र. –**
<!-- /hide -->
**यो……अमुष्मिँश्च** । ह शब्दः प्रसिद्धौ । अत्र च अमु**त्र** च **प्रतितिष्ठति** -प्रतिष्ठावान् भवति इत्यर्थः । का तर्हि प्रतिष्ठा इत्यत्राह – **चक्षुर्वाव** **प्रतिष्ठा** । ‘चक्षुषा हि समे दुर्गे च प्रतितिष्ठति’ (बृ.उ.८-१-३) इति बृहदारण्यके ‘श्रवणात्’ प्रतिष्ठासम्पादक-समविषमभूतलप्रदर्शकत्वमेव चक्षुषः प्रतिष्ठात्वम् ।।

<!-- hide type:editorial-heading -->
**[****श्रोत्रस्य** **सम्पत्त्वम्****]**
<!-- /hide -->
# Mantra 5.1.4
<!-- sanskrit:devanagari -->
**यो** **ह** **वै** **संपदं** **वेद, सँ** **हास्मै** **कामाः** **पद्यन्ते** **दैवाश्च** **मानुषाश्च** **।** **श्रोत्रंवाव** **सम्पत्** **।।** **४** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.4
<!-- hide type:commentary-prefix -->
**प्र. –**
<!-- /hide -->
**यो……मानुषाश्च** **।** **अस्मै** – उपासकाय कामाः सम्पद्यन्ते इत्यन्वयः । का तर्हि सम्पत् इत्यत्राह **श्रोत्रं** **वाव** **सम्पत्** । ‘श्रोत्रे हीमे सर्वे वेदा अभिसम्पन्नाः’ (बृ.उ.८-१-४) इति बृहदारण्यके समानप्रकरणे श्रवणात् सम्पद्धेतुभूतवेदशास्र-तदर्थश्रवणादिसम्पादकत्वमेव श्रोत्रस्य सम्पत्त्वम् ।

<!-- hide type:editorial-heading -->
**[****मनसः** **आयतनत्वम्****]**
<!-- /hide -->
# Mantra 5.1.5
<!-- sanskrit:devanagari -->
**यो** **ह** **वा** **आयतनं** **वेद, आयतनँ** **ह** **स्वानां** **भवति** **।** **मनो** **ह** **वा** **आयतनम्** **।।** **५** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.5
<!-- hide type:commentary-prefix -->
**प्र. –**
<!-- /hide -->
**यो.** **आयतनम्** । स्रक्चन्दनादिविषयज्ञानरूपभोगायतनत्वमेव मनसः आयतनत्वम् ।।
<!-- hide type:separator -->
****
<!-- /hide -->
<!-- hide type:editorial-heading -->
**[****मुख्यप्राणश्र****ैष्ठ्यप्रतिपादिकाख्यायिका****]**
<!-- /hide -->
# Mantra 5.1.6
<!-- sanskrit:devanagari -->
**अथ** **ह** **प्राणा** **अहँश्रेयसि** **व्यूदिरेऽहँ** **श्रेयानस्म्यहँ** **श्रेयानस्मीति** **।** **ते** **हप्राणाः** **प्रजापतिं** **पितरमेत्योचुः, भगवन्! को** **नः** **श्रेष्ठः** **इति** **।।** **६** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.6
<!-- hide type:commentary-prefix -->
**प्र.**
<!-- /hide -->
-मुख्यप्राणस्य श्रेष्ट्यसम्पादनाय आख्यायिकामाह **अथ** **ह……अस्मीति** **।** **अथ** आख्यायिकोपक्रमे’ । **अहं** **श्रेयसि** – स्वश्रेयसि निमित्ते विषये वा । **व्यूदिरे** – अहं श्रेयानस्मि, अहं श्रेयानस्मि इति विवादं चक्रुः इत्यर्थः । **ते** **श्रेष्ठ** **इति** । स्पष्टोऽर्थः ।।
<!-- hide type:separator -->
****
<!-- /hide -->
# Mantra 5.1.7
<!-- sanskrit:devanagari -->
**तान्** **होवाच,** **यस्मिन्** **व** **उत्क्रान्ते** **शरीरं** **पापिष्ठतरमिव** **दृश्येत, स** **वःश्रेष्ठः** **इति** **।।** **७** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.7
<!-- hide type:commentary-prefix -->
**प्र. –**
<!-- /hide -->
**तान्……श्रेष्ठ** **इति** । वः – युष्माकं मध्ये यस्मिन् उत्क्रान्ते शरीरम् अतिशयेन पापिष्ठं अतिहेयमिव दृश्येत, स वः श्रेष्ठः इत्युवाच इत्यर्थः ।।

<!-- hide type:editorial-heading -->
**[****वाचः** **पराजयः****]**
<!-- /hide -->
# Mantra 5.1.8
<!-- sanskrit:devanagari -->
**सा** **ह** **वागुच्चक्राम‘।** **सा** **संवत्सरं** **प्रोष्य** **पर्येत्योवाच** **कथमशकत** **ऋतेमज्जीवितुमिति** **यथा** **कला** **अवदन्तः, प्राणन्तः** **प्राणेन, पश्यन्तश्चक्षुषा, शृण्वन्तःश्रोत्रेण, ध्यायन्तो** **मनसैवमिति** **प्रविवेश** **ह** **वाक्** **।।** **८** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.8
<!-- hide type:commentary-prefix -->
**प्र. –**
<!-- /hide -->
**सा** **ह** **वागुच्चक्राम** **।** **सा** – प्रसिद्धा वाक् स्वश्रैष्ठ्यपरीक्षणाय शरीरात् उत्क्रान्तवती इत्यर्थः । **सा** **संवत्सरं……जीवीतुमिति** **।** **सा** – वाक् एकं संवत्सरं **प्रोष्य** -प्रवासं कृत्वा पुनरागत्य **मदृते** – मां विना जीवितुं यूयं **कथमशकत** – कथं शक्ता इति इतरान् प्राणान् उक्तवती । इतरे प्राणाः प्रत्यूचुः **यथा** **कला:…..एवमिति** **।** **यथाकला** : – मूकाः वागिन्द्रियव्यापाररहिता अपि इतरैः प्राणैः तत्कार्यं कुर्वन्त: जीवन्ति, एवं वयमपि अजीविष्म इति प्रत्यूचुः इत्यर्थः । **प्रविवेश** **ह** **वाक्** । एवमुक्ता वाक् स्वस्य श्रेष्ठ्यं नास्ति इति निश्चित्य देहं प्रविष्टवती इत्यर्थः ।।
<!-- hide type:separator -->
****
<!-- /hide -->
# Mantra 5.1.9
<!-- sanskrit:devanagari -->
**चक्षुर्होच्चक्राम** **।** **तत्** **संवत्सरं** **प्रोष्य** **पर्येत्योवाच‘कथमशकत** **ऋतेमज्जीवितुमिति** **।** **यथा** **अन्धा** **अपश्यन्तः, प्राणन्तः** **प्राणेन, वदन्तो** **वाचा, शृण्वन्तः** **श्रोत्रेण, ध्यायन्तो** **मनसा–एवमिति** **।** **प्रविवेश** **ह** **चक्षुः** **।।** **९** **।।**
<!-- /sanskrit:devanagari -->
<!-- hide type:separator -->
****
<!-- /hide -->
# Mantra 5.1.10
<!-- sanskrit:devanagari -->
**श्रोत्रं** **होच्चक्राम** **।** **तत्** **संवत्सरं** **प्रोष्य** **पर्येत्योवाच, ‘कथमशकत** **ऋतेमज्जीवितु‘मिति** **।** **यथा** **बधिरा** **अशृण्वन्तः** **प्राणन्तः** **प्राणेन, वदन्तो** **वाचा, पश्यन्तश्चक्षुषा, ध्यायन्तो** **मनसैवमिति** **।** **प्रविवेश** **ह** **श्रोत्रम्** **।।** **१०** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.10
<!-- hide type:commentary-prefix -->
**प्र. –**
<!-- /hide -->
**चक्षुर्होच्चक्राम** । चक्षुरुत्क्रान्तम् । एवमुत्तरत्रापि द्रष्टव्यम् ।।

# Mantra 5.1.11
<!-- sanskrit:devanagari -->
**मनो** **होच्चक्राम** **।** **तत्संवत्सरं** **प्रोष्य** **पर्येत्योवाच‘कथमशकत** **ऋते** **मज्जीवितु‘मिति** **।यथा** **बाला** **अमनसः, प्राणन्तः** **प्राणेन, वदन्तो** **वाचा, पश्यन्तश्चक्षुषा, शृण्वन्तःश्रोत्रेणैवमिति** **।** **प्रविवेश** **ह** **मनः** **।।** **११** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.11
<!-- hide type:commentary-prefix -->
**प्र. –**
<!-- /hide -->
**मनो** **होच्चक्राम** इत्यादि । **अमनसः** अप्रौढमनसः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****प्राणस्य** **ज्येष्ठत्वश्रेष्ठत्वकथनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.1.12
<!-- sanskrit:devanagari -->
**अथ** **ह** **प्राण** **उच्चिक्रमिष्यन्, स** **यथा** **सुहयः** **पड्वीशशङ्कून्** **संखिदेत्, एवमितरान्** **प्राणान्** **समखिदत्** **।** **तँ** **हाभिसमेत्योचुः, ‘भगवन्! एधि** **।** **त्वं** **नःश्रेष्ठोऽसि, मोत्क्रमी‘रिति** **।।** **१२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.12
<!-- hide type:commentary-prefix -->
**प्र. –**
<!-- /hide -->
**अथ** **ह……समखिदत्** **।** **सः** मुख्यः प्राणः **उच्चिक्रमिष्यन्** । उत्क्रमितुम् इच्छन्, यथा शोभन: अश्वः परीक्षार्थम् अश्वारूढेन ताडित: **पड्वीशशङ्कून्** -पादबन्धनकीलकान् **संखिदेत्** – उत्पाटयेत् एवमितरान् प्राणान् स्वस्वस्थानेभ्यः उत्पाटितवान् इत्यर्थः । **तं** **ह……मोत्क्रमी: इति** । हे **भगवन्** ! – पूजार्ह ! **त्वमेधि** स्वामीति शेषः । अस्ते: लोटि मध्यमपुरुषैकवचनम् । भव इत्यर्थः । **नः** – अस्माकं मध्ये त्वमेव **श्रेष्ठोऽसि** । त्वमुत्क्रमणं माकार्षीः इति इतरे प्राणाः तम् आगत्य ऊचुः इत्यर्थः ।।
<!-- hide type:separator -->
****
<!-- /hide -->
# Mantra 5.1.13
<!-- sanskrit:devanagari -->
**अथ** **हैनं** **वागुवाच‘यदहं** **वसिष्ठाऽस्मि, त्वं** **तद्वसिष्ठोऽसीति** **।** **अय** **हैनंचक्षुरुवाच, यदहं** **प्रतिष्ठास्मि** **त्वं** **तत्प्रतिष्ठोऽसीति** **।।** **१३** **।।**
<!-- /sanskrit:devanagari -->
<!-- hide type:separator -->
****
<!-- /hide -->
# Mantra 5.1.14
<!-- sanskrit:devanagari -->
**अथ** **हैनँ** **श्रोत्रमुवाच, यदहँ** **सम्पदस्मि, त्वं** **तत्सम्पदसीति** **।** **अब** **हैनं** **मनउवाच** **।** **यदहमायतनमस्मि, त्वं** **तदायतनमसीति** **।।** **१४** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.14
<!-- hide type:commentary-prefix -->
**प्र.**
<!-- /hide -->
– अथेतरे’ प्राणाः विश: करानिव राज्ञे, मुख्यप्राणाय स्वस्वगुणान् अर्पितवन्त इत्याह – **अथ** **हैनं** **वसिष्ठोऽसीति** **।** **यत्** – येन वाग्मिनो वसुमत्तासम्पादकत्वलक्षणेन गुणेन **अहं** **वसिष्ठाऽस्मि, त्वं** **तत्** तेन गुणेन **वसिष्ठोऽसि** इत्यर्थः । मदीयगुणस्य त्वदधीनत्वात् त्वदीयः एव स गुणः इति भावः । उक्तञ्च व्यासार्यै: ‘अहं यत्स्वकार्यकरणसमर्थाऽस्मि, तस्य त्वदधीनत्वात् तवैव तत्कार्यसामर्थ्यमित्यर्थः’ इति । एवमुत्तरत्रापि द्रष्टव्यम् ॥
<!-- hide type:separator -->
****
<!-- /hide -->
# Mantra 5.1.15
<!-- sanskrit:devanagari -->
**न** **वै** **वाचो, न** **चक्षूँषि, न** **श्रोत्राणि, न** **मनाँसीत्याचक्षते** **।** **प्राणा** **इत्येवाचक्षते** **।प्राणो** **ह्येवैतानि** **सर्वाणि** **भवन्ति** **।।** **१५** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **प्रथमः** **खण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.1.15
<!-- hide type:commentary-prefix -->
**प्र. –**
<!-- /hide -->
**न** **वै……सर्वाणि** **भवन्ति** । लौकिकाः वा आगमज्ञाः वा वागादीनि इन्द्रियाणि सर्वाणि वागादिशब्दैः न व्यवहरन्ति; अपि तु प्राणशब्देनैव व्यवहरन्ति । तत् कस्य हेतोः ? प्राणाधीनसत्ताकत्वात् इतरेषाम् । ‘यदधीना यस्य सत्ता तत्तदित्येव भण्यते’ इत्युक्तेः । प्राणाधीनसत्ताकत्वात् इतरेषाम् इन्द्रियाणां सर्वाणि इन्द्रियाणि प्राणा एव भवन्ति इत्यर्थः । एतत्खण्डान्तर्गत’वाक्यविषयकम् अधिकरणम् उपन्यस्यते । गुणोपसंहारपादे छान्दोग्यवाजसनेयकयोः कौषीतकिनामुपनिषदि च दशमेऽध्याये ‘यो ह वै ज्येष्ठञ्च श्रेष्ठञ्च वेद, ज्येष्ठश्च ह वै श्रेष्ठश्च स्वानां भवति’ इत्यारभ्य प्राणविद्या पठ्यते । तत्र सर्वत्र प्राणस्य ज्यैष्ठ्यौष्ठ्यगुणकत्वं वाक्चक्षुश्श्रोत्रमनसां वसुमत्तासम्पादकत्व-समविषमभूतलादिप्रदर्शकत्व-सम्पद्धेतुभूतवेदशास्त्रतदर्थश्रवणादिसम्पादकत्व-स्रक्चन्दनादि .विषयज्ञानरूपभोगायतनत्वलक्षणवसिष्ठत्वप्रतिष्ठात्वसम्पत्त्वायतनत्वरूपगुणवत्त्वम् , वागादीनाञ्च श्रेष्ठ्यविषयपरस्परविवादेन ब्रह्मसभोपसर्पणम्, ‘यस्मिन् व उत्क्रान्ते शरीरानवस्थितिः सः वः श्रेष्ठः’ इति ब्रह्मवचनम्, तत्परिचिक्षिषया वागादीनाम् एकैकस्य शरीरात् उत्क्रम्य पर्यटनम् , तस्मिन् शरीरस्य इन्द्रियाणाञ्च यथापूर्वम् अवस्थानम् , प्राणस्य उत्क्रमणप्रवृत्तौ तेषां विशरणम्, ततो भीतानां वागादीनां ‘मा उत्क्रमीः, त्वं नः श्रेष्ठः’ इति मुख्यप्राणं प्रति प्रार्थनम् इत्येतत् सर्वं क्रमेण वर्णितम् । कौषीतकीशाखायां तु छान्दोग्यवाजसनेयकवत्, ‘यदहं वसिष्ठाऽस्मि त्वं तद् वसिष्ठोऽसि’ इत्यनेन प्रकारेण प्राणे वागादिगतवसिष्ठत्वादिसमर्पणं नोक्तम् । अतो वागादि गतवसिष्ठ त्वादेः प्राणाधीनत्वाप्रतीत्या वागादीनां स्वातन्त्र्यप्रतीते: छान्दोग्यवाजसनेयकाम्नातप्राणविद्यातः कौषीतक्याम्नातप्राणविद्यायाः भेदप्रतिभोद्गम: तथा तस्यामेव उपनिषदि चतुर्थेऽध्याये, ‘अथातो निश्रेयसादानं, सर्वा वै देवता अहंश्रेयसे विवदमाना अस्माच्छरीरादु**च्च** क्रमुः । तद्दारुभूतं शिश्ये । अथैनं वाक् प्रविवेश । तद्वाचाऽवदत् शिश्य एव । अथैन**च्च** क्षुः प्रविवेश । तद्वावाचाऽवदत् चक्षुषा पश्यत् । शिश्य एव । अथैनत् श्रोत्रं प्रविवेश । तद्वाचाऽवदत् चक्षुषा पश्यत् श्रोत्रेण शृण्वन् शिश्य एव । अथैनं मनः प्रविवेश । तद्वाचाऽवद**च्च** क्षुषा पश्यच्छ्रोत्रेणशृण्वन् मनसा ध्यायत् शिश्य एव । अथैनत्प्राणः प्रविवेश तत्तत एव समुत्तस्थौ । तद्देवाः प्राणे निःश्रेयसं विजित्य प्राणमेव प्रज्ञात्मानमभिसम्भूय’ (कौ.उ.२-१४) इति प्राणराहित्यदशायामपि वागादीनां स्वकार्यकरत्वप्रदर्शनेन छान्दोग्यैक्याप्रतीतेः इति पूर्वपक्षं कृत्वा – बहुसारूप्यप्रतीतौ किञ्चिद्वैरूप्यस्य प्रत्यभिज्ञाविरोधित्वाभावात् विद्यैक्यमिति ‘सर्वाभेदादन्यत्रेमे’ (ब्र.सू.३-३-१०) इति सूत्रेण सिद्धान्तितम् । सर्वाभेदात् । प्रतिज्ञातप्राणज्यैष्ठ्यश्रेष्ठ्योपपादनप्रकारस्य तिसृषु अपि शाखासु अभेदात् शाखान्तरविद्यायां शाखान्तरविद्यागतगुणोपसंहारः कर्तव्यः इति सूत्रार्थः । प्रकृतमनुसरामः ।।
<!-- hide type:separator -->
****
<!-- /hide -->
<!-- hide type:section-marker -->
**द्वितीयः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****मुख्यप्राणस्य** **अन्नत्वचिन्तनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.2.1
<!-- sanskrit:devanagari -->
**स** **होवाच‘किं** **मेऽन्नं** **भविष्यतीति** **।‘यत्** **किञ्चिदिदमाश्वभ्यःआशकुनिभ्य‘इति** **होचुः** **।** **तद्** **वा** **एतदनस्यानन्नम्** **।** **अनो** **ह** **वै** **नाम** **प्रत्यक्षम्** **।न** **ह** **वा** **एवंविदि** **किञ्चनानन्नं** **भवतीति** **।।** **१** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.1
<!-- hide type:commentary-prefix -->
**प्र. –**
<!-- /hide -->
**स……भविष्यति** **इति** । ‘वागादीन् कि मेऽनं भविष्यति ? इति मुख्यप्राणः पप्रच्छ इत्यर्थः । **यत्–होचुः** । श्वशकुनिपर्यन्तसर्वप्राणिनां यदन्नजातम्, तत् तव अन्नजातमिति वागादयः प्रत्यूचुः । श्रुतिः स्वेन रूपेणाह- **तद्वा** **एतदनस्यान्नम्** । यत्किञ्चित् लोके प्राणिभिः अद्यते तदेतत् **अनस्य** – प्राणस्य अन्नम् । प्राणेनैव तदद्यते इत्यर्थः । **अनो** **ह** **वै** **नामप्रत्यक्षम्** । अदनादिविविध चेष्टायुक्तत्वात् प्राणस्य अनः इति प्रत्यक्षं नाम’ । देवानां परोक्षप्रियत्वात् प्रत्यक्षं अनः इति नाम परित्यज्य प्राणः इति परोक्षेण नाम्ना व्यवहारः । ततश्च अदनचेष्टायाः अपि तदीयत्वात् सर्वप्राणिजातेन अद्यमानम् अन्नं सर्वं तेनैव अद्यते इति प्राणस्य सर्वम् अत्रम् इत्यर्थः । यद्वा – अनः इत्यस्य नकारान्तरयुक्तस्य अन्नत्वेन अन्नस्य अनसम्बन्धित्वात् अनः इत्यस्य प्राणनामत्वस्य प्रत्यक्षत्वात् अन्नं तत्सम्बन्धि इत्यर्थः । अत्र प्राणविद्यानिष्ठेन सर्वप्राण्यन्नादनस्य कर्तुम् अशक्यत्वात् नास्य वाक्यस्य सर्वप्राण्यन्नादनकर्तव्यत्वम् अर्थः । अपि तु सर्वप्राणिजातान्ने प्राणान्नत्वचिन्तनं कर्तव्यम् इत्यर्थः । सर्वप्राणिजातान्ने प्राणान्नत्वचिन्तनं स्तौति – **न** **भवतीति** । प्राणविद्यानिष्ठस्य अभक्ष्यभक्षणदोष: नास्ति इत्यर्थः ।।

<!-- hide type:editorial-heading -->
**[****प्राणस्य** **वासस्त्वचिन्तनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.2.2
<!-- sanskrit:devanagari -->
**स** **होवाच, किं** **मे** **वासो** **भविष्यतीति** **।‘आप‘इति** **होचुः** **।** **तस्माद्वाएतदशिष्यन्तः** **पुरस्ताञ्चोपरिष्टाच्चाद्भिः** **परिदधति** **।** **लम्भुको** **ह** **वासो** **भवति, अनग्नो** **ह** **भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.2
<!-- hide type:commentary-prefix -->
**प्र. –**
<!-- /hide -->
**स…..होचुः** । ‘किं मे वस्रं भविष्यति’ इति मुख्यप्राणेन इतरे पृष्टाः प्राणाः; ‘आपस्ते **वस्त्रं** भविष्यन्ति’ इत्यूचुः । ‘आपो वासत्वेन चिन्तनीयाः’ इति होचुः इत्यर्थः । **तस्मात्……भवति** **।** **तस्मात्** – अपां वासस्त्वादेव **एतत्** – एतस्मिन्नपि काले **अशिष्यन्तः** – भोक्ष्यमाणाः **पुरस्ताच्च** **उपरिष्टाच्च** भोजनात् प्राक् पश्चा**च्च** आचमनीयाभिः अद्भिः वासोभिः परिहितं प्राणम् अनग्नं कुर्वन्ति । आचमनीयासु अप्सु वासस्त्वचिन्तनेन, वासोभूताभिः **अद्भिः** प्राणस्य परिहितत्वात् अननत्वचिन्तनं कुर्वन्ति इत्यर्थः । एवं चिन्तकः तेन चिन्तनेन च स्वयमपि **वासो** **लम्भुको** **भवति** – वासोलब्धा भवति, **अनग्नश्चभवति** , तत्क्रतुन्यायेन इति भावः ।।

<!-- hide type:editorial-heading -->
**[****प्राणस्तुत्****यर्थफलम्****]**
<!-- /hide -->
<!-- hide type:separator -->
****
<!-- /hide -->
# Mantra 5.2.3
<!-- sanskrit:devanagari -->
**तद्धैतत्** **सत्यकामो** **जाबालो** **गोश्रुतये** **वैयाघ्रपद्यायोक्त्वोवाच, यद्यप्येनच्छुष्काय** **स्थाणवे** **ब्रूयात्, जायेरन्नेवास्मिन्** **शाखाः, प्ररोहेयुः** **पलाशानिइति** **॥३॥**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.3
<!-- hide type:commentary-prefix -->
**प्र. –**
<!-- /hide -->
**तद्ध……उवाच** । व्याघ्रपत्पुत्राय नाम्रा गोश्रुतये जबालापुत्रः सत्यकामनामा इदं प्राणदर्शनम् उक्त्वा अन्यदपि उवाच इत्यर्थः । किं तत् इत्यत्राह – **यदि…….पलाशानि** इति । **एनत्** – प्राणदर्शनं शुष्काय वृक्षायापि यदि ब्रूयात् अस्य वृक्षस्य शाखाः अपि उत्पद्येरन् पत्राणि च प्ररोहेयुः इत्यर्थः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****महत्वफलकमन्थाख्यकर्म****]**
<!-- /hide -->
<!-- hide type:separator -->
****
<!-- /hide -->
# Mantra 5.2.4
<!-- sanskrit:devanagari -->
**अथ** **यदि** **महज्जिगमिषेत्** **अमावास्यायां** **दीक्षित्वा** **पौर्णमास्यां** **रात्रौसर्वोषधस्य** **मन्थं** **दधिमधुनोरुपमध्य, ज्येष्ठाय** **श्रेष्ठाय** **स्वाहा** **इत्यग्नावाज्यस्यहुत्वा** **मन्थे** **संपातमवनयेत्** **।।** **४** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.4
<!-- hide type:commentary-prefix -->
**प्र. –**
<!-- /hide -->
मन्थाख्यं कर्मारभ्यते – **अथ……जिगमिषेत्** **।** **महत्** महत्त्वं ज्यैष्ठ्यश्रैष्ठ्यादिलक्षणं यदि प्राप्तुम् इच्छेत् इत्यर्थः । **अमावास्यायां……अवनयेत्** । उक्तकाले **सर्वोषधस्य** – ग्राम्यारण्यैषधानां **मन्थं** – पिष्टम् औदुम्बरे कंसाकारे चमसाकारे वा पात्रे **दधिमधुनोः** प्रक्षिप्य **उपमथ्य** अग्रतः स्थापयित्वा, **ज्येष्ठाय** **श्रेष्ठाय** **स्वाहाइति** **अग्नौ** आज्येन **हुत्वा** **मन्थे** **सम्पातं** – हुतशेषं निनयेत् इत्यर्थः ।।
<!-- hide type:separator -->
****
<!-- /hide -->
# Mantra 5.2.5
<!-- sanskrit:devanagari -->
**वसिष्ठाय** **स्वाहेत्यग्नावाज्यस्य** **हुत्वा** **मन्थे** **सम्पातमवनयेत्** **।** **प्रतिष्ठायैस्वाहेत्यग्नावाज्यस्य** **हुत्वा** **मन्थे** **सम्पातमवनयेत्** **।** **संपदे** **स्वाहेत्याग्नावाज्यस्यहुत्वा** **मन्थे** **सम्पातमवनयेत्** **।** **आयतनाय** **स्वाहेत्यनावाज्यस्य** **हुत्वा** **मन्थेसम्पातमवनयेत्** **।।** **५** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.5
<!-- hide type:commentary-prefix -->
**प्र. –**
<!-- /hide -->
**वसिष्ठाय** **स्वाहा** इत्यादि । सर्व स्पष्टम् ।।
<!-- hide type:separator -->
****
<!-- /hide -->
<!-- hide type:editorial-heading -->
**[****मन्थजपमन्त्रः****]**
<!-- /hide -->
<!-- hide type:separator -->
****
<!-- /hide -->
# Mantra 5.2.6
<!-- sanskrit:devanagari -->
**अथ** **प्रतिसृप्याजलौ** **मन्थमाधाय** **जपति, ‘अमो** **नामास्यमा** **हि** **तेसर्वमिदँ** **स** **हि** **ज्येष्ठः** **श्रेष्ठो** **राजाऽधिपतिः** **।** **स** **मा** **ज्यैष्ठ्यँ** **श्रैष्ठ्यँ** **राज्यमाधिपत्यंगमयत्वहमेवेदं** **सर्वमसानीति** **।।** **६** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.6
<!-- hide type:commentary-prefix -->
**प्र. –**
<!-- /hide -->
**अथ** **प्रतिसृप्य……जपति** **।** **प्रतिसृप्य** – अभिगम्य, प्रदक्षिणं कृत्वा इति वाऽर्थः । अञ्जलौ मन्थं निधाय वक्ष्यमाणं मन्त्रं जपेत् इत्यर्थः । मन्त्रमेवाह – **अमो** **नामासि** । अमा इति नाम यस्य सः अमोनामा । सोऽसीत्यर्थः । ननु अमा इति हि प्राणनाम । कथम् अप्राणस्य मन्थस्य अमोनामत्वम् इत्यत्राह – **अमा** **हि** इति । त्वमिति शेषः । त्वं प्राणोऽसि हि इत्यर्थः । मन्थस्य प्राणत्वम् उपपादयति । **ते** **सर्वमिदम्** **।** **इदं** जगत् **सर्वं** **ते** – त्वदधीनम् । मन्थलक्षणान्नाधीनत्वात् जगतः इति भावः । **स** **सर्वमसानि** इति । स हि मन्थभूतः प्राणः इत्यर्थः । **राजा** – दीप्तिमान् । **अधिपति** : – शेषी इत्यर्थः । **मा** -मां **गमयतु** – प्रापयतु । **इदं** **सर्वमहमेव** **असानि** – भवानि । सर्वनियन्तृतया भवानि इत्यर्थः । शिष्टं स्पष्टम् ।।
<!-- hide type:separator -->
****
<!-- /hide -->
<!-- hide type:editorial-heading -->
**[****म****न्थभक्षणप्रकारः****]**
<!-- /hide -->
# Mantra 5.2.7
<!-- sanskrit:devanagari -->
**अथ** **खल्वेतयर्चा** **पच्छ** **आचामति** **तत्** **सवितुर्वृणीमहे** **इत्याचामति, वयं** **देवस्य** **भोजनम्** **इत्याचामति, श्रेष्ठँ** **सर्वधातमम्** **इत्याचामति** **।** **तुरं** **भगस्यधीमहि** **इति** **सर्वं** **पिबति** **।।** **७** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.7
<!-- hide type:commentary-prefix -->
**प्र. –**
<!-- /hide -->
**अथ** **खल्येतयर्चा** **पच्छ** **आचामति** **।** **एतया** – वक्ष्यमाणया ऋचा पच्छ: पादशः मन्थं भक्षयतीत्यर्थः । मन्त्रस्य एकैकपादेन एकैकग्रासं भक्षयेत् इत्यर्थ: । ‘तत् सवितुर्वृणीमहे वयं देवस्य भोजनम् । श्रेष्ठं सर्वधातमं तुरं भगस्य धीमहि’ (ऋ.सं.५-६-८२१) अस्याश्च ऋचोऽयमर्थः । वयं श्रेष्ठं **सर्वधातमं** – सर्वधारकं तत् -श्रेष्ठं भोजनं **सवितुः** **देवस्य–** सवितुर्देवात् **वृणीमहे** – प्रार्थयामहे । अत्र प्राणस्य सवितुश्च अभेदेन सवितुः इत्युक्तिः । अथ तद्दत्तेन भोजनेन सन्तुष्टाःसन्तः तुरं – तूर्णं, शीघ्रं **भगस्य** – सूर्यस्य देवस्य **धीमहि** – ध्यायेम इत्यर्थः । स्वरूपम् इत्यध्याहारः । अथवा सम्बन्धसामान्ये षष्ठी । सवितारं ध्यायेम इत्यर्थः ।। **तत्सवितुः–पिबति** । स्पष्टोऽर्थः ।।
<!-- hide type:separator -->
****
<!-- /hide -->
# Mantra 5.2.8
<!-- sanskrit:devanagari -->
**निर्णिज्य** **कँसं** **चमसं** **वा** **पश्चादग्नेः** **संविशति** **चर्मणि** **वा** **स्थण्डिले** **वावाचंयमोऽप्रसाहः** **।** **स** **यदि** **स्त्रियं** **पश्येत्, समृद्धं** **कर्मेति** **विद्यात्** **।।** **८** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.8
<!-- hide type:commentary-prefix -->
**प्र. –**
<!-- /hide -->
**निर्णिज्य……स्थण्डिले** **वा** । कंसाकारं चमसाकारं वा औदुम्बरं पात्रं प्रक्षाल्य **अग्नेः** पश्चात् अजिने वा केवलभूम्यां वा प्राक्छिराः शयीत इत्यर्थः । शयाने नियममाह – **वाचंयमोऽप्रसाहः** **।** **वाचंयमः** – वाग्यतस्सन्, **अप्रसाहः** – न प्रसह्यते इत्यप्रसाहः । अनिष्टस्वप्नदर्शनेन यथा नाभिप्लुतो भवति तथा संयतचित्तस्सन् इत्यर्थः । **सयदि……विद्यात्** । स्पष्टोऽर्थः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****स्वप्ने** **स्त्रीदर****्शनेन** **काम्यकर्मसमृद्धि****:****]**
<!-- /hide -->
<!-- hide type:separator -->
****
<!-- /hide -->
# Mantra 5.2.9
<!-- sanskrit:devanagari -->
**तदेष** **श्लोक**: –
“**यदा** **कर्मसु** **काम्येषु** **स्त्रियँ** **स्वप्नेषु** **पश्यति** **।समृ**द्धिं** **तन्न** **जानीयात्** **तस्मिन्** **स्वप्ननिदर्शने, तस्मिन्** **स्वप्ननिदर्शने**”**।।** **५** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **द्वितीयः** **खण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.2.9
<!-- hide type:commentary-prefix -->
**प्र. –**
<!-- /hide -->
**तदेष** **श्लोक: ।** **तत्** – तस्मिन् स्वप्नविषये एष श्लोको भवति इत्यर्थः । श्लोकमेवाह – **यदा……पश्यति** इत्यादि । **तस्मिन्** **स्वप्ननिदर्शने** । अत्र सतीति शेषः । **समृद्धिं** – कर्मनिष्पत्तिम् इत्यर्थः । **तस्मिन्** **स्वप्रनिदर्शने** इति द्विरुक्ति विद्यासमाप्त्यर्था । एतत्खण्डान्तर्गतवाक्यविषयकम् अधिकरणम् उपन्यस्यते । ‘सर्वान्नानुमतिश्च प्राणात्यये तद्दर्शनात्’ (ब्र.सू.३-४-२८) इत्यत्र ‘न ह वा एवं विदि किञ्चनाननं भवतीति’ छान्दोग्ये, ‘नास्यानन्नं ज**ग्धं** भवतीति’ (बृ.उ.८-१-१४) वाजसनेयके च श्रवणात्, वामदेव्योपासनानिष्ठस्य प्रार्थयमानसर्वयोषिदपरिहारानुमतिवत् सर्वान्नानुमतिः प्राणविद्यानिष्ठस्य सर्वदा क्रियते इति पूर्वपक्षे प्राप्ते – उच्यते । ‘सर्वान्नानुमतिश्च प्राणात्यये तद्दर्शनात्’ (ब्र.सू.३-४-२८) प्राणात्यये एव प्राणविदः सर्वान्नानुज्ञानम् , न सर्वदा । ब्रह्मविदोऽपि उषरते: प्राणात्यये एव इभ्योच्छिष्टाशनस्य दर्शनेन प्राणविदः सर्वान्नानुमतेः आपद्विषयत्वस्य किंपुनर्न्यायसिद्धत्वात् । ‘अबाधा**च्च** ‘ । (ब्र.सू.३-४-२९) ‘आहारशुद्धौ सत्वशुद्धिः’ (छा.उ.७-२६-२) इति शास्त्राबाधार्थमपि एवमेव न्याय्यम् । इतरथा तस्य बाध: स्यात् । ‘अपि स्मर्यते’ (ब्र.सू.३-४-३०) ।
“‘प्राणसंशयमापन्नो योऽन्नमत्ति यतस्ततः ।
लिप्यते न स पापेन पद्मपत्रमिवाम्भसा” ।। (म.स्मृ.१०-१०४)
इति स्मरणा**च्च** सर्वान्नीनत्वम् आपद्विषयम् । ‘शब्दश्चातोऽकामकारे’ । (ब्र.सू.३-४-३१) ‘तस्मात् ब्राह्मणः सुरां न पिबति पाप्मना नोत्सृजा’ (कठ.सं.१२-३४) इति ‘संहितायां’ कामकारप्रतिषेधकशब्ददर्शनात् पाप्मना संसृष्टो न भवानि इति मत्वा ब्राह्मणः सुरां न पिबतीति हि तस्याः श्रुतेरर्थः । ननु ब्रह्मविद उषस्तेः प्राणात्यये सर्वान्नीनत्वदर्शनात् प्राणविदः सर्वान्नीनत्वस्य आपद्विषयत्वं कैमुत्यन्यायेन सिद्ध्यति इति अनुपपन्नम् । वामदेव्योपासननिष्ठस्य सर्वयोषिदपरिहारवत् प्राणविद्यानिष्ठस्य वचनबलात् सर्वान्नीनत्वम् इति वदन्तं प्रति एतस्य अनुत्तरत्वादिति चेत्, न – वामदेव्योपासनस्य ‘न काञ्चन परिहरेत् तव्रतम्’ (छां.उ.२-१३-२) इति सर्वयोषिदपरिहारेऽपि स्पष्टविधिश्रवणात् । ‘प्रकृते च, न ह वा एवंविदि किञ्चनानन्नं भवति’ इत्यत्र सर्वान्नभक्षणविधेः कल्प्यत्वात्, प्रत्यक्षनिषेधविरोधे च विधिकल्पनानुदयेनार्थवादत्वस्यैव युक्तत्वात् सर्वप्राण्यन्ने, यत् किञ्चिदिदम् ‘आश्वभ्य: आशकुनिभ्यः’ इति विहितस्य प्राणान्नत्वचिन्तनस्य स्तुतिमात्रं क्रियते। न ह वा एवंविदि किञ्चनानन्नं भवतीति ।
न चैवं सति निषेधशास्त्रविरोधात्, ‘एवंविदि पापं कर्म न श्लिष्यते’ इत्यादेरपि स्तुतिमात्रत्वप्रसङ्गः इति वाच्यम् । पाप्मनाम् अश्लेषाभावे अनिर्मोक्षप्रसङ्गेन सकलपापाश्लेषस्य मोक्षविधिशास्त्रापेक्षितत्वेन फलविधित्वस्य वक्तव्यत्वात् । प्राणविद्यायाश्च ज्येष्ठत्वश्रेष्ठत्वादि फलकत्वेन फलाकाङ्क्षाया अभावादिति स्थितम् । तथा गुणोपसंहारपादे ‘लम्भुको ह वासो भवति’ इत्यर्थवादोपबृंहितात् किं मे वासो भविष्यतीति । आप इति होचुः । तस्माद्वा एतदशिष्यन्तः पुरस्ता**च्चो** परिष्टा**च्च** द्भिः परिदधतीति छान्दोग्ये श्रवणात् वासस्त्वचिन्तनमिति प्रतीयते । बृहदारण्यके काण्वशाखायाम् ‘तद्विद्वांसश्श्रोत्रिया अशिष्यन्त आचामन्ति अशित्वा चाचामन्ति एतमेव तदनमनग्रं कुर्वन्तो मन्यन्ते’ (बृ.उ.८-१-४) इति वाक्ये, अनग्नं कुर्वन्त इति श्रवणात् बासरत्यचिन्तनमपि प्रतीयते । आचामन्ति इत्याचमनविधिरपि प्रतीयते । माध्यन्दिनशाखार्या तस्मादेवंविदशिष्यन् आचामेत्, अशित्वाचाचामेत् एतमेव तदनमनग्रं कुरुते (बृ.उ.मा.पा.८-१-१४) इति अनग्नत्वचिन्तनात् वासस्त्वचिन्तनविधिरपि प्रतीयते । आचामति इति आचमने स्पष्टविधिप्रत्ययश्रवणात् आचमनविधिः स्पष्ट प्रतीयते । तत्र द्वयोरपि विधेयत्वे गौरवात् एकस्यैव विधेयत्वे वक्तव्ये, आचामेत् इति आचमने विधिप्रत्ययश्रवणात् स्मृत्याचारप्राप्ताचमनातिरिक्तम् आचमनान्तरं प्रतीयते । वासरत्वादिश्रवणं तु कथंचित् स्तुतिरूपतया नेतव्यमिति पूर्वपक्षे प्राप्ते – अभिधीयते – ‘कार्याख्यानादपूर्वम्’ (ब्र.सू.३-३-१८) । कार्याख्यानात् विधेः अप्राप्तविधानस्वाभाव्यात्, आचमनस्य च स्मृत्याचाराभ्यामेव प्राप्तत्वात् अचमनान्तरविधाने विनिगमकानुपलाभात् अप्राप्तम् आचमनीयासु अप्सु वासस्त्वानुचिन्तनं विधीयते । छान्दोग्ये आचमनस्यैव अप्रतीतेः शाखान्तरेऽपि वासस्त्वानुसन्धानस्य अनुगतत्वात् तदेव विधीयते इति स्थितम् । ननु कथं वागादीनाम् अचेतनानाम् उक्तिप्रत्युक्तिपरम्परा इति चेत् न – बागादिशब्दानाम् , अभिमानिव्यपदेशस्तु विशेषानुगतिभ्याम् (ब्र.सू.२-१-५) इति सूत्रोक्तन्यायेन तदभिमानिदेवतापरत्वात् । तत्र हि न विलक्षणत्वादस्य तथात्वं च शब्दात् (ब्र.सू.२-१-४) । ब्रह्मणो जगद्विलक्षणत्वेन उपादानत्वं न सम्भवति । घटरुचकादिषु हि सलक्षणानामेव मृत्सुवर्णादीनामुपादानत्वं दृष्टम् । प्रकृते च ब्रह्मजगतोः विलक्षणत्वं, ‘विज्ञानं चाविज्ञानश्च’ (तै.आन.६-१) इति ब्रह्मजगतोः विज्ञानत्वाविज्ञानत्वप्रतिपादकशब्दादेव अवगम्यते । ननु जगतोऽचेतनत्वे ‘मृदब्रवीत्’ (शत.बा.६-१-३-२) इत्यचेतनायाः मृदो वक्तृत्वं नोपपद्यते । तत्राह – ‘अभिमानिव्यपदेशस्तु विशेषानुगतिभ्याम्’ (ब्र.सू.२-१-५) । मृदादिशब्दः तत्तदभिमानिदेवता: व्यपदिश्यन्ते । हन्ताहमिमास्तिस्रो देवताः (छां.उ.६-३-२) इति तेजोऽबन्नानां देवताशब्देन विशेषणात् अचेतनानाञ्च देवतात्वासम्भवात् तदभिमानिनी देवता तेजोऽबन्नादिशब्दे: व्यपदिश्यते इति अध्यवस्यामः । ‘अग्निर्वाग्भूत्वा मुखं प्राविशत्’ (ऐ.उ.१-२-४) इति अग्नेवाचि अनुप्रवेशरूपानुगतिश्रवणात् वागादिशब्दै: तदनुप्रविष्टतदभि – मान्यग्न्याद्यभिधानात् न अनुपपत्तिः । अत: चेतनस्य ब्रह्मणोऽचेतनजगदुपादानत्वं न सम्भवति । इति पूर्वपक्षे प्राप्ते उच्यते ।
‘दृश्यते तु’ (ब्र.सू.२-१-६) । तुशब्दः चोद्यव्यावृत्त्यर्थम् । विलक्षणेभ्योऽपि गोमयादिभ्यो वृश्चिकादेः उत्पत्तिदर्शनात् , विलक्षणात् ब्रह्मणो विलक्षणजगदुत्पत्तिः उपपद्यते । असदिति चेन्न प्रतिषेधमात्रत्वात्’ (ब्र.सू.२-१-७) । विलक्षणात् पादानात् विलक्षणोत्पत्त्यङ्गीकारे उपादेयस्य उत्पत्तेः प्राक् विलक्षणोपोदानात्मनि अवस्थानस्य वक्तुम् अशक्यत्वेन असत्कार्यवादप्रसङ्गः इति चेन्न – उपादानोपादेययोः सालक्षण्यनियमप्रतिषेधमात्रे एव अस्माकं संरम्भः । सूक्ष्मचिदचिद्विशिष्टं ब्रह्म स्वस्मात् ‘विलक्षणजगदाकारेण’ परिणमते इत्येतत्तु न त्यक्तम् । अत्र चोदयति – ‘अपीतौ तद्वत्प्रसङ्गादसमञ्जसम्’ (ब्र.सू.२-१-८) । ब्रह्मणः एव जगद्रूपेण परिणामे तयोः ऐक्यात् अप्ययादिषु सर्वदशासु अचेतनगता दोषाः ब्रह्मणः स्युः । ततश्च ब्रह्मणो निरनिष्टत्वनिरवद्यत्वप्रतिपादकश्रुत्यसामञ्जस्यं भवति । अत्र सिद्धान्तमाह – ‘न तु दृष्टान्तभावात्’ (ब्र.सू.२-१-९) । न त्वेवं सम्भवति । यथा बालस्य युवानं प्रति उपादानत्वेऽपि बालयुवादिशब्दैः आत्मनोऽभिधानेऽपि बालत्वयुवत्वादिभिनात्मा दूष्यते । एवमेव चेतनाचेतनगत: दोषः आत्मा दूष्यते । ‘स्वपक्षदोषाञ्च’ (ब्र.सू.२-१-१०) । निर्विकारस्य चिन्मात्रैकरसस्य पुरुषस्य प्रकृतिसंनिधानेन प्रकृतिधर्माध्यासनिबन्धना जगत्प्रवृत्तिः इति सांख्यपक्षोऽपि दुष्टः एव । ‘तर्काप्रतिष्ठानादपि’ (ब्र.सू.२-१-११) । तर्काणाम् अन्योन्यव्याघातेन अप्रतिष्ठितत्वादपि तन्मूलप्रधानकारणवादः त्याज्यः एव । अन्यथाऽनुमेयमिति- चेदेवमप्यनिर्मोक्षप्रसङ्गः’ (ब्र.सू.२-१-१२) । यथा प्रतिकूलतर्कपराहतिः न भवति तथा सत्त**र्कै****:** प्रधानकारणत्वम् अनुमीयते इति चेत्, एवमपि कालान्तरे त्वत्तोऽतिशयितानां तर्ककुशलानां सम्भवेन प्रतिकूलतर्कपराहतिदोषानिस्तारात् । तस्मात् ब्रह्मणो जगदुपादानत्वं न दुष्यति इत्युक्तम् । अतो वागादीनां वक्तृत्वे न अनुपपत्तिः इति स्थितम् । प्रकृतमनुसरामः ।।
<!-- hide type:section-marker -->
**।।** **इति** **द्वितीयखण्डभाष्यम्** **।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**तृतीय**:****खण्ड**:
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****पञ्चाग्निविद्या****]**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****श्वेतकेतुजैवल्यो****:****संवाद****:]**
<!-- /hide -->
<!-- hide type:separator -->
****
<!-- /hide -->
# Mantra 5.3.1
<!-- sanskrit:devanagari -->
**श्वेतकेतुरारुणेयः** **पञ्चालानाँ** **समितिमेयाय** **।** **तँ** **ह** **प्रवाहणो** **जैवलिरुवाच, कुमारानु** **त्वाऽशिषत्** **पितेति** **।** **अनु** **हि** **भगव** **इति** **।।** **१** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.1
<!-- hide type:commentary-prefix -->
**प्र**
<!-- /hide -->
-प्रकृतिविविक्तजीवयाथात्मविषयाँ पञ्चाग्निविद्यां संसृतिवैराग्याय प्रस्तौति । **श्वेतकेतु**: –**एयाय** । अरुणण्यापत्यमाणिः । तस्यापत्यम् **आरुणेय, श्वेतकेतुनामापञ्चालानां** जनपदानां सभाम् आगाम । **तँ…उवाच** । जीवलण्यापत्यं जैवलिः, भामत: **प्रवाहणः** **तं** श्वेतकेतुमुक्तवान् । **कुमारानु** **स्वाशियत्** **पितेति** । है **कुमार** **।त्वा** – त्वां तव पिता **अन्वशिषत्** **किम्** – अनुशिष्टवान् किम् ? सत्यपृच्छत् इत्यर्थः । इतर आह – **अनु** **हि** **भगव** **इति** । है **भगवः** पूजाई । अनुशिष्टोऽस्मि हीति ।।
<!-- hide type:separator -->
****
<!-- /hide -->
<!-- hide type:editorial-heading -->
**[****प्रवाहणस्य** **प्रश्नाः****]**
<!-- /hide -->
<!-- hide type:separator -->
****
<!-- /hide -->
# Mantra 5.3.2
<!-- sanskrit:devanagari -->
**वेत्थ** **यदितोऽधि** **प्रजा:प्रयन्तीति** **।** **न** **भगव** **इति** **।** **वेत्थ** **यथा** **पुनरावर्तन्ता३इति** **।** **न** **भगव** **इति** **।** **वेत्थ** **पथोर्देवयानस्य** **पितृयाणस्य** **च** **व्यावर्तना३** **इति** **।** **नभगव** **इति** **।।२।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.2
<!-- hide type:commentary-prefix -->
**प्र. –**
<!-- /hide -->
एवम् उक्तो जै**ब** लि: पप्रच्छ – **वेत्थ……प्रयन्तीति** **।** **प्रजाः** **इतोऽधि** इतः ऊर्ध्वं यत्प्रयन्ति, तत् **वेत्थ** – जानीषे किम् ? कर्मिणां गन्तव्यो देशः कः ? इत्यर्थः । इतर आह **न** **भगव** **इति** । जाने इति शेषः । राजा पुनः पृच्छति **वेत्थआवर्तन्ता** **३** **इति** । कर्मिणां पुनरावृत्तिप्रकारः कः इत्यर्थः । इतरः आह **न** **भगव** **इति** । पुनः पृच्छति **वेत्थ** **व्यावर्तना** **३** **इति** । देवयानपितृयाणयोः व्यावर्तने भेदके रूपे किं वेत्थ इत्यर्थः । केन प्रकारेण तयोः भेदः इत्यर्थः । इतरः आह **न** **भगव** **इति** ।।
<!-- hide type:separator -->
****
<!-- /hide -->
# Mantra 5.3.3
<!-- sanskrit:devanagari -->
**वेत्थ** **यथाऽसौ** **लोको** **न** **सम्पूर्यता** **३** **इति** **।** **न** **भगव** **इति** **।** **वेत्थ** **यथापञ्चम्यामाहुतावाप: पुरुषवचसो** **भवन्तीति** **।** **नैव** **भगव** **इति** **।।३॥**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.3
<!-- hide type:commentary-prefix -->
**प्र.**
<!-- /hide -->
• पुनः पृच्छति – **वेत्थ……संपूर्यता** **३** **इति** । अस्माल्लोकात् अनवरतं गच्छद्भिः पुरुषै: कस्मात् हेतोः धुलोको न सम्पूर्यते इति । वाजसनेयके समानप्रकरणे, ‘वेत्थ यथाऽसौ लोक एवं बहुभिः पुनःपुनः प्रयद्भिः न सम्पूर्यत३ इति’ (बृ.उ.८-२-२) श्रवणात् अमुष्य लोकस्य अप्राप्ताः के इति प्रश्नस्य फलितार्थः । इतरः आह **न** **भगव** **इति** । पुनः पृच्छति **वेत्थ……भवन्तीति** । **आपः** इति भूतान्तराणामपि उपलक्षणम् । भूतसूक्ष्माणि पञ्चम्याम् आहुतौ **यथा** – येन प्रकारेण **पुरुषवचसः** – पुरुषः इति वचो यासां ताः **पुरुषवचसः** । पुरुषशब्दाभिलप्याः इत्यर्थः । कस्य पञ्चम्याम् आहुतौ इत्यपेक्षायां पुरुषवचस्त्वभवनकर्तृतया निर्दिष्टा आप एव हूयमानतया सम्बध्यन्ते । असंनिहितार्थान्तरकल्पने गौरवात् । ततश्च अपां पञ्चम्यामाहुतौ आपः पुरुषवचसः भवन्ति इत्यर्थः । ततश्च अपामेव पञ्चस्वपि आहुतिषु हूयमानत्वमिति सिद्धयति इति द्रष्टव्यम् । इतरः आह **नैव** **भगब** **इति** । अत्र रंहत्यधिकरणे (ब्र.सू.अधि.३-१-१) भगवता भाष्यकृता ‘कर्मिणां गन्तव्यदेशम् पुनरावृत्तिप्रकारं देवयानपितृयाणपथव्यावर्तने, अमुष्यलोकस्य अप्राप्तारं च वेत्थ इति पृष्ट्वा वेत्थ यथा पञ्चम्याम् आहुतावापः पुरुषवचसः भवन्ति इति पप्रच्छ’ इति भाषितम् ।।
<!-- hide type:separator -->
****
<!-- /hide -->
# Mantra 5.3.4
<!-- sanskrit:devanagari -->
**अथनु** **किमनुशिष्टोऽवोचथाः** **।** **यो** **हीमानि** **न** **विद्यात्, कथं** **सोऽनुशिष्टोब्रुवीतेति** **।** **स** **हाऽऽयस्तः** **पितुरर्धमेयाय, तँ** **होवाच, अननुशिष्य** **वाव** **किल** **माभगवानब्रवीत्** **अनु** **त्वाऽशिषमिति** **।।** **४** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.4
<!-- hide type:commentary-prefix -->
**प्र**
<!-- /hide -->
-एवं उक्तवन्तं श्वेतकेतुं राजा प्रत्याह – **अथानु,…ब्रुवीतेति** **किं** कस्मात् अनुशिष्टोऽस्मि इत्युक्तवानसि । यो हि इमनि अर्थजातानि न जानीयात, स कथं अनुशिष्टोऽस्मि इति वदेत् इत्पर्थ:, यद्वा – **किमनुशिष्ट** : किमर्थं अनुशिष्ट: इत्यर्थ: **स** **हाऽऽयस्तः** **पितुरर्धमेयाय** **।स**: – श्वेतकेतु: राज्ञा जबीलिना आयस्त:-आयसितस्सन् **पितुरर्धं** – स्थानम् **एवाय** • आजगाम । तं…त्वाशिषमिति गत्वा च तं – पितरम् इत्थम् उवाच – मां **अननुशिष्य** – समावर्तनकाले अनुशासनीयानि सर्वाणि अननुशिष्यैव त्वाम् अन्वशिषम् इति भावान् मा प्रति अब्रवीत् इत्यर्थः ।।
<!-- hide type:separator -->
****
<!-- /hide -->
# Mantra 5.3.5
<!-- sanskrit:devanagari -->
**पञ्च** **मा** **राजन्यबन्धु: प्रश्नानप्राक्षीत्** **।** **तेषां** **नैकञ्चनाशकं** **विवक्तुमिति** **।स** **होवाच‘यथा** **मा** **त्वं** **तदैतानवदो** **यथाऽहमेषां** **नैकञ्चन** **वेद, यद्यहमिमानवेदिष्यं, कथं** **ते** **नावक्ष्यम्‘इति** **।।** **५** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.5
<!-- hide type:commentary-prefix -->
**प्र.**
<!-- /hide -->
– तत् कथम् इत्यत्राह – **पञ्च** ……**विवक्तुमिति** । **राजन्यबन्धु** – राजापशदः मां पञ्च प्रश्रान् अप्राक्षीत् । तेषां मध्ये **एकञ्चन** – एकमपि प्रश्नं **विवक्तुं** – विशिष्य वक्तुं नाशकम्- न शक्तोऽस्मीति’ पितरम् उवाच इत्यर्थः । त्वया सम्यगनुशिष्टस्य कथम् झ्याम् अशक्तिः स्यादिति भावः । राजन्याः बन्धवः यस्य सः राजन्यबन्धुः । राजन्यानां बन्धुरिति वा । स्वयमराजन्यः इत्यर्थः । राजन्याभासः इति यावत् । **स**:…….**नावक्ष्यमिति** **।** **सः** – पिता पुत्रं वक्ष्यमाणम् उवाच । त्वं मां प्रति **तदा** – आगमनकाले **एतान्** प्रश्रानां **यथावदः** -तेषां नैकञ्चन अशकं विवक्तुम् इति यथा उक्तवानसि, तथा अहमपि तेषां प्रश्रानां मध्ये **एकञ्चन** – एकमपि **यथा** – यथावत् सत्यम् इत्यर्थः **न** **वेद** – नाज्ञासिषम् । यदि आज्ञासिषम् तर्हि ते प्रियाय पुत्राय समावर्तनकाले कुत: नावक्ष्यम् इत्युवाच इत्यर्थः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****गौतमेन** **राज्ञः** **समीपगमनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.3.6
<!-- sanskrit:devanagari -->
**स** **ह** **गौतमो** **राज्ञोऽर्धमेयाय** **।** **तस्मै** **ह** **प्राप्तायार्हाँ** **चकार** **।** **स** **ह** **प्रातःसभाग** **उदेयाय** **।** **तँ** **होवाच** **मानुषस्य** **भगवन्** **गौतम! वित्तस्य** **वरं** **वृणीथा: इति** **।** **स** **होवाच, तवैव** **राजन्! मानुषं** **वित्तम्** **यामेव** **कुमारस्यान्ते** **वाचमभाषथाः, तामेव** **मे** **ब्रूहीति** **।।** **६** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.6
<!-- hide type:commentary-prefix -->
**प्र. –**
<!-- /hide -->
**स** **राज्ञोऽर्धमेयाय** ! एवम् उक्त्वा स गोत्रतो **गौतमः** – आरुणिः राज्ञः स्थानम् आजगाम । **तस्मै……चकार** । प्राप्ताय **तस्मै** – गौतमाय राजा **अर्हाँ** – पूजां चकार इत्यर्थः । **स** **उदेयाय** । तदा सः प्रात:काले राज्ञि **सभागे** – सभागते सति **उदेयाय** । गौतमः आजगाम इत्यर्थः । **यद्वा** **सभाग**: ‘भागः, पूजा । तेन युक्तः अर्ध्यादिभिः पूज्यमानः **सः** गौतमः समागतः इत्यर्थः । **तं** **होवाच** । राजा गौतमं वक्ष्यमाणम् उक्तवान् इत्यर्थः । **मानुषस्य……वृणीथाः** **इति** । हे **भगवन्** **गौतम** । मनुष्यसम्बन्धिवित्तसम्बन्धि वरं वृणीष्व इत्युवाच इत्यर्थः । **स** **होवाच** । **सः** – गौतमः प्रत्युवाच इत्यर्थः । तदेवाह – **तवैव……ब्रूहीति** । हे राजन् ! मानुषं वित्तं तवैव तिष्ठतु । तेन मम न किञ्चित् प्रयोजनम् । किन्तु मत्पुत्रस्य समीपे पञ्चप्रश्नलक्षणां यां वाचं उक्तवानसि तामेव मे ब्रूहि इति ।।
<!-- hide type:separator -->
****
<!-- /hide -->
# Mantra 5.3.7
<!-- sanskrit:devanagari -->
**स** **ह** **कृच्छ्री** **बभूव** **।** **तँ** **ह** **चिरं** **वसेत्याज्ञापयाञ्चकार** **।** **तँ** **होवाच, ‘यथामा** **त्वं** **गौतमावदो** **यथेयं** **न** **प्राक्** **त्वत्तः** **पुरा** **विद्या** **ब्राह्मणान्** **गच्छति, तस्मादुसर्वेषु** **लोकेषु** **क्षत्रस्यैव** **प्रशासनमभूत्‘इति** **।।** **तस्मै** **होवाच** **।।** **७** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **तृतीयखण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.3.7
<!-- hide type:commentary-prefix -->
**प्र–**
<!-- /hide -->
**स** **ह……चकार** । एवम् उक्तो राजा गौतमस्य अप्रत्याख्येयतां ज्ञात्वा **कृच्छ्री** – दुःखितो **बभूव** । तञ्च गौतमं विद्यार्थ, चिरं वस इत्याज्ञप्तवान् । **तं** **होवाच** । एवम् आज्ञाप्य राजा तं – गौतमं पुनः **उवाच** । किमिति । **यथा**. …**•अभूत्** **इति** ।हे गौतम ! त्वं मां **यथा** **अवदः** , तथा करिष्यामि इति शेषः । **इयं** – वक्ष्यमाणा विद्या **पुरा** विद्यमानापि **यथा** – येन प्रकारेण यस्माद्धेतोरिति यावत् । **त्वत्तः** **प्राक्** **ब्राह्मणान्** **नगच्छति** – न प्राप्तवती । **तस्मात्** **सर्वेषु** **लोकेषु** **क्षत्रस्यैव** **प्रशासनमभूत्** – क्षत्रियजातेरेव एतद्विद्योपदेष्टृत्वम् । अतो ब्राह्मणेषु एतद्विद्यायाः अभावात् ब्राह्मणानामेव समीपं गमिष्यामि इति बुद्धिः ना कार्या । चिरवासाज्ञापनमपि सोढव्यम् इति भावः । **तस्मै** **होवाच** । अथ चिरकालम् उषितवते **तस्मै** गौतमाय राजा विद्याम् उपदिदेश इत्यर्थः ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **तृतीयखण्डभाष्यम्** **।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**चतुर्थः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****राज्ञा** **गौतमाय** **पञ्चाग्निविद्योपदेशः–द्युलोकाग्निः****]**
<!-- /hide -->
<!-- hide type:separator -->
****
<!-- /hide -->
# Mantra 5.4.1
<!-- sanskrit:devanagari -->
**असौ** **वाव** **लोको** **गौतमाग्निः** **।** **तस्यादित्य** **एव** **समित्** **।** **रश्मयो** **धूमोऽहरर्चि: चन्द्रमा** **अङ्गारा** **नक्षत्राणि** **विस्फुलिङ्गाः** **।।** **१** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.4.1
<!-- hide type:commentary-prefix -->
**प्र.**
<!-- /hide -->
-तत्र, ‘वेत्थ यथा पञ्चम्यामाहुतावापः’ इति पञ्चमप्रश्नप्रतिवचनस्य इतरप्रतिवचनानुकूलत्वात् प्रथमतः तदेवाह – **असौ** **वाव** **लोको** **गौतमाग्निः** **।** **हे** **गौतम** **।** **असौलोकः** – स्वर्गलोकः एवाग्निः । **तस्यादित्य** **एव** **समित्** । आदित्येन हि द्युलोको दीप्यते । **रश्मयो** **धूमः** । धूमस्य समित्प्रभवत्वात् आदित्यरश्मीनां धूमत्वम् । **अहरर्चिः** । प्रकाशकत्वात् **चन्द्रमा** **अङ्गाराः** । अर्चिः प्रशमकालप्रभवत्वा**च्च** चन्द्रमसोऽङ्गारत्वम् । **नक्षत्राणिविस्फुलिङ्गाः** । चन्द्रावयववदुपलभ्यमानत्वात् विस्फुलिङ्गत्वम् ।।
<!-- hide type:separator -->
****
<!-- /hide -->
<!-- hide type:editorial-heading -->
**[****सोमराजोत्पत्तिः****]**
<!-- /hide -->
<!-- hide type:separator -->
****
<!-- /hide -->
# Mantra 5.4.2
<!-- sanskrit:devanagari -->
**तस्मिन्नेतस्मिन्नग्नौ** **देवाः** **श्रद्धां** **जुह्वति** **।** **तस्या** **आहुतेः** **सोमो** **राजासम्भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **चतुर्थः** **खण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.4.2
<!-- hide type:commentary-prefix -->
**प्र. –**
<!-- /hide -->
**तस्मिन्………जुह्वति** । आदित्यादिलक्षणसमिदाद्युपेते द्युलोकलक्षणाग्नौ **देवाः** – इन्द्रियाणि **श्रद्धां** – ‘श्रद्धा वा आपः’ (तै.बा.३-२-४) इति श्रुतेः श्रद्धाशब्दिते अपः जुह्वति । आत्मधर्मभूतबुद्धिविशेषलक्षणश्रद्धायाः ‘होतव्यत्वासम्भवात्’ श्रद्धाशब्देन आप एव उच्यन्ते इति द्रष्टव्यम् । न च इन्द्रियाणां द्युलोकाग्नौ भूतसूक्ष्मरूपाहुतिप्रक्षेपकर्तृत्वं कथमिति वाच्यम् – इन्द्रियाणाम् अभावे भूतसूक्ष्माणां जीवं परिष्वज्य द्युलोकगमनासम्भवात् इन्द्रियाणाम् होतृत्वम् उपपद्यते इति द्रष्टव्यम् । द्युलोकादिप्रापककर्मणाम् इन्द्रियाधीनत्वात् वा तथोक्तिः इति द्रष्टव्यम् । **तस्या** **आहुतेः** **सोमो** **राजा** **सम्भवति** । एवं स्वकर्मभिः द्युलोकं गतो जीवः स्वर्गभोगयोग्यदिव्यदेहयुक्तो भवति इत्यर्थः । न च **अप्छब्दि** तानां भूतसूक्ष्माणां सोमराजभावे कथिते कथं जीवस्य सोमराजभावः उच्यते इति वाच्यम् । उत्तरत्र पितृयाणे, एष सोमो राजा इति चन्द्रमसं प्राप्तस्य जीवस्य सोमराजभावश्रवणात् अत्र निर्दिश्यमानसोमराजभावस्यापि भूतसूक्ष्मपरिष्वक्तजीवविषयत्वात् ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **चतुर्थखण्डभाष्यम्** **।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**पञ्चमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****पर्जन्याग्निः****]**
<!-- /hide -->
<!-- hide type:separator -->
****
<!-- /hide -->
# Mantra 5.5.1
<!-- sanskrit:devanagari -->
**पर्जन्यो** **वाव** **गौतमाग्निः, तस्य** **वायुरेव** **समित्** **अभ्रं** **धूमो** **विद्युदर्चिःअशनिरङ्गाराः** **ह्रादुनयो** **विस्फुलिङ्गाः** **।।** **१** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.5.1
<!-- hide type:commentary-prefix -->
**प्र. –**
<!-- /hide -->
**पर्जन्यो……विस्फुलिङ्गाः** **।** **पर्जन्यः** – वृष्टिप्रवर्तक: देवः । **ह्रादुनयः** मेघगर्जितानि । शिष्टं स्पष्टम् । अत्र वाय्वादीनां समिदादिकल्पनानिमित्तं यथायोग्यम् अन्वेषणीयम् ।

<!-- hide type:editorial-heading -->
**[****होमेन** **वृष्ट****्युत्पत्तिः****]**
<!-- /hide -->
<!-- hide type:separator -->
****
<!-- /hide -->
# Mantra 5.5.2
<!-- sanskrit:devanagari -->
**तस्मिन्नेतस्मिन्नग्नौ** **देवाः** **सोमँ** **राजानं** **जुह्वति** **।** **तस्या** **आहुतेर्वर्षंसम्भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **पञ्चमः** **खण्डः** **।।**
<!-- /hide -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.5.2
<!-- hide type:commentary-prefix -->
**प्र. –**
<!-- /hide -->
**तस्मिन्……सम्भवति** । द्युलोकभोगनिमित्तकर्मावसाने सोमराजशब्दित: स: देहः द्रवीभूय सह जीवेन मेघमण्डले पतति इत्यर्थः ।।
<!-- hide type:section-marker -->
**।। इति पञ्चमखण्डभाष्यम् ।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**षष्ठः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****पृथिव्यग्निः****]**
<!-- /hide -->
<!-- hide type:separator -->
****
<!-- /hide -->
# Mantra 5.6.1
<!-- sanskrit:devanagari -->
**पृथिवी** **वाव** **गौतमाग्निः, तस्याः** **संवत्सर** **एव** **समित्** **आकाशो** **धूमोरात्रिरर्चिः** **दिशोऽङ्गारा** **अवान्तरदिशो** **विस्फुलिङ्गाः** **।।** **१** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.6.1
<!-- hide type:commentary-prefix -->
**प्र. –**
<!-- /hide -->
**पृथिवी……विस्फुलिङ्गाः** **।** **तस्या** **संवत्सर** **एव** **समित्** । संवत्सरेण कालेन समिद्धा हि पृथिवी सस्यादिनिष्पत्तये भवति । **रात्रिरर्चिः** । नीलरूपाश्रय-पृथिव्यग्नेः अनुरूपत्वात् रात्रेः अर्चिष्ट्वम् ।।

<!-- hide type:editorial-heading -->
**[****अन्नोत्पत्तिः****]**
<!-- /hide -->
# Mantra 5.6.2
<!-- sanskrit:devanagari -->
**तस्मिन्नेतस्मिन्नग्नौ** **देवा** **वर्षं** **जुह्वति** **।** **तस्या** **आहुतेरन्नँ** **सम्भवति** **।।२।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **षष्ठः** **खण्डः** **।।**
<!-- /hide -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.6.2
<!-- hide type:commentary-prefix -->
**प्र. –**
<!-- /hide -->
**तस्मिन्……सम्भवति** । श्रद्धाशब्दवाच्यानि भूतसूक्ष्माणि इन्द्रियसंयुक्तानि स्वर्गभोगयोग्यदेहाकारेण परिणतानि सुकृतक्षये द्रवीभूतानि सन्ति पर्जन्यम् अवाप्य वर्षरूपाणि भूत्वा पृथिवीं प्राप्य व्रीहियवाद्यन्नानि भवन्ति इत्यर्थः ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **षष्ठखण्डभाष्यम्** **॥**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**सप्तमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****पुरुषाग****्नि****:]**
<!-- /hide -->
<!-- hide type:separator -->
****
<!-- /hide -->
# Mantra 5.7.1
<!-- sanskrit:devanagari -->
**पुरुषो** **वाव** **गौतमाग्रिः, तस्य** **वागेव** **समित्** **प्राणी** **धूमो, जिह्वार्चिःचक्षुरङ्गाराः** **श्रोत्रं** **विस्फुलिङ्गाः** **।।** **१** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.7.1
<!-- hide type:commentary-prefix -->
**प्र. –**
<!-- /hide -->
**पुरुषो……विस्फुलिङ्गाः** **।** **तस्य** **वार्गव** **समित्** । वाचा हि समिध्यते पुरुषः । न अवाग्मी । अतो वाक् समित् । एवम् अन्यत् द्रष्टव्यम् ।।

<!-- hide type:editorial-heading -->
**[****रेतसः** **उत्पत्तिः****]**
<!-- /hide -->
<!-- hide type:separator -->
****
<!-- /hide -->
# Mantra 5.7.2
<!-- sanskrit:devanagari -->
**तस्मिन्नेतस्मिनग्नौ** **देवा** **अन्नं** **जुह्वति** **।** **तस्या** **आहुते** **रेतः** **सम्भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **सप्तमः** **खण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.7.2
<!-- hide type:commentary-prefix -->
**प्र. –**
<!-- /hide -->
**तस्मिन्……सम्भवति** । एवं व्रीह्याद्यन्नरूपाणि भूतसूक्ष्माणि जीवसंश्लिष्टानि पुरुषेण अद्यमानानि पुरुषे रेतोरूपेण परिणमन्ते इत्यर्थः ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **सप्तमखण्डभाष्यम्** **।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**अष्टमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****योषाग्निः****]**
<!-- /hide -->
<!-- hide type:separator -->
****
<!-- /hide -->
# Mantra 5.8.1
<!-- sanskrit:devanagari -->
**योषा** **वाव** **गौतमाग्निः, तस्या** **उपस्थ** **एव** **समित्** **उपमन्त्रयते** **स** **धूमोयोनिररर्चिः, यदन्तः** **करोति** **तेऽङ्गारा: अभिनन्दा** **विस्फुलिङ्गाः** **।।** **१** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.8.1
<!-- hide type:commentary-prefix -->
**प्र. –**
<!-- /hide -->
**योषा……विस्फुलिङ्गाः** । उपमन्त्रणं – सङ्केतकरणम् । लोहितत्वात् योनेः अर्चिष्ट्वम् । **अन्तःकरणम्** – मिथुनीकरणम् । **अभिनन्दाः** – तज्जन्यसुखलवाः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****गर्भोत्पत्तिः****]**
<!-- /hide -->
<!-- hide type:separator -->
****
<!-- /hide -->
# Mantra 5.8.2
<!-- sanskrit:devanagari -->
**तस्मिन्नेतस्मिन्नग्नौ** **देवा** **रेतो** **जुह्वति** **।** **तस्या** **आहुते: गर्भः** **सम्भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **अष्टमः** **खण्डः** **।।**
<!-- /hide -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.8.2
<!-- hide type:commentary-prefix -->
**प्र. –**
<!-- /hide -->
**तस्मिन्……सम्भवति** । रेतोरूपाणि तानि योनिद्वारा स्त्रियं प्रविश्य गर्भत्वेन परिणमन्ते इत्यर्थः ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **अष्टमखण्डभाष्यम्** **।।**
<!-- /hide -->
<!-- hide type:separator -->
****
<!-- /hide -->
<!-- hide type:section-marker -->
**नवमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****अपां** **पञ्चमाहुत****ौ** **पुरुष****वचस्त्वनिगमनम्****]**
<!-- /hide -->
<!-- hide type:separator -->
****
<!-- /hide -->
# Mantra 5.9.1
<!-- sanskrit:devanagari -->
**इति** **तु** **पञ्चम्यामाहुतावापः** **पुरुषवचसो** **भवन्तीति** **।** **स** **उल्बावृतो** **गर्भोदश** **वा** **मासान्** **अन्तः** **शयित्वा** **यावद्वाऽथ** **जायते** **।।** **१** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.9.1
<!-- hide type:commentary-prefix -->
**प्र. –**
<!-- /hide -->
**इति** **तु……भवन्तीति** । उक्तप्रकारेण श्रद्धासोमवृष्टयन्नरेतोरूपाहुतीनां मध्ये रेतोरूपायाम् पञ्चम्याम् आहुतौ अप्छब्दितानि भूतसूक्ष्माणि पुरुषशब्दाभिलपनीयानि भवन्ति इत्यर्थः । इतिशब्द: पञ्चमप्रश्नप्रतिवचनसमाप्तिद्योतनार्थः । **स** **उल्बावृते……जायते** **।** **सः** – गर्भः उल्बेन – जरायुणा वेष्टनेन वेष्टितस्सन् **दश** **वा** **मासान्** **अन्तः** – मातृकुक्षौ शयित्वा **यावद्वा** नव वा एकादश वा द्वादश वा मातुः कुक्षौ शयित्वा **अथ** – अनन्तरं **जायते** इत्यर्थः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****अन्त्यगमनम्****(****अन्त्येष्टिः****)]**
<!-- /hide -->
<!-- hide type:separator -->
****
<!-- /hide -->
# Mantra 5.9.2
<!-- sanskrit:devanagari -->
**स** **जातो** **यावदायुषं** **जीवति** **।** **तं** **प्रेतं** **दिष्टमितोऽग्नय** **एव** **हरन्ति** **यतएवेतो** **यतः** **सम्भूतो** **भवति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **नवमः** **खण्डः** **।।**
<!-- /hide -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.9.2
<!-- hide type:commentary-prefix -->
**प्र. –**
<!-- /hide -->
**स** **जातो……भवति** **।** **सः** गर्भो जातश्च यावदायुः **जीवति** । आयुःक्षयसमय एव तं **प्रेतं** **पुरुषं** **दिष्टं** परलोकाय निर्दिष्टम् । अथ वा दिष्टं कर्मानुसृत्य यतः धुलोकपर्जन्याद्यग्नेः **इतः–** इहागत: यतश्च – योषिद्रूपाग्नेः **सम्भूतः** उत्पन्नः – तस्मात् अग्नय एव देवा हरन्ति । ततश्च द्युपर्जन्यपृथिवीपुरुषयोषित्सु पुनरपि सम्भ्रमति इत्यर्थः । अयञ्च उपन्यासः वैराग्यहेतोः । कष्टं हि मातुः कुक्षौ मूत्रपुरीषवातपित्तश्लेष्मादिपूर्णे तदनुलिप्तस्य गर्भस्य उल्बाशुचि पूया’ वृतस्य शुक्लशोणितबीजस्य मातुः अशितपीत-रसानुप्रवेशेन विवर्धमानस्य निरुद्धवीर्यबलशक्तितेजःप्रज्ञाचेष्टस्य बहुकालं शयनम् , ततो योनिद्वारेण पीड्यमानस्य क**ष्ट** तरा निःसृतिः, कर्मणोपात्तं यावत् आयुः तावदेव जीवनम् । पुनरपि घटीय**न्त्र** कुण्डिकान्यायेन आरोहणावरोहणलक्षणं भ्रमणं हि श्रूयमाणं वैराग्यम् आपादयति। अत एतदुपन्यस्तम् इति द्रष्टव्यम् ।।
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **नवमखण्डभाष्यम्** **।।**
<!-- /hide -->
<!-- hide type:section-marker -->
**दशमः** **खण्डः**
<!-- /hide -->
<!-- hide type:separator -->
****
<!-- /hide -->
<!-- hide type:editorial-heading -->
**[****देवयानमार्गेण** **गमनागमननिरूपणम्****]**
<!-- /hide -->
<!-- hide type:separator -->
****
<!-- /hide -->
# Mantra 5.10.1
<!-- sanskrit:devanagari -->
**तद्य** **इत्थं** **विदुः, ये** **चेमेऽरण्ये** **श्रद्धा** **तप** **इत्युपासते** **तेऽरर्चिषमभि–सम्भवन्ति, अर्चिषोऽहः, अह्नः** **आपूर्यमाणपक्षम्, आपूर्यमाणपक्षात्** **यान्षडुदङ्ङेति** **मासाँस्तान्** **।।** **१** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.1
<!-- hide type:commentary-prefix -->
**प्र. –**
<!-- /hide -->
अथ ‘वेत्थ पथोर्देवयानस्य पितृयाणस्य च व्यावर्तने’ इति तृतीयं प्रश्नं प्रतिवक्ति – **तद्य……अभिसम्भवन्ति** । प्राक् प्रस्तुतस्य संसरत: जीवस्य स्वरूपं तदित्यनेन परामृश्यते । **तत्** – प्रत्यगात्मस्वरूपं **ये** **इत्थं** – उक्तप्रकारेण द्युपर्जन्य पृथिवीपुरुषयोषित्सु श्रद्धासोमवृष्ट्यन्नरेतश्शरीरकतया देहादिलक्षणप्रकृतिविविक्ततया च ये विदुः इत्यर्थः । अत्र ब्रह्मात्मकतया च इत्यपि योजनीयम् । भाष्यकृता ‘अप्रतीकालम्बनान् ‘(ब्र.सू.४-३-१४) इति सूत्रे ‘पञ्चाग्निविदोऽप्यर्चिरादिना गतिश्रवणात् अचिरादिना गतस्य ब्रह्मप्राप्त्यपुनरावृत्तिश्रवणा**च्च** । अत एव ‘तत्क्रतुन्यायेन प्रकृतिविनिर्मुक्तब्रह्मात्मकात्मानुसन्धानं सिद्धम्’ इति हि भाषितम् । अरण्ये स्थित्वा श्रद्धां पुरस्कृत्य तपश्शब्दितं ब्रह्म उपासते इत्यर्थः । वाजसनेयके समानप्रकरणे ‘श्रद्धां सत्यमुपासते’ (बृ.उ.६-२-१५) इति श्रवणात्, सत्यशब्दस्य ब्रह्मपरत्वात् तपश्शब्दोऽपि ब्रह्मपरः । ‘अनियम: सर्वेषाम्’ (ब्र.सू.३-३-३१) इत्यधिकरणे भगवता भाष्यकृता ‘तद्य इत्थं विदुः, य एवमेतद्विदुः’ (बृ.उ.८-२-१५) इति पञ्चाग्निविद्यानिष्ठान् ‘ये चेमे’ इत्यादिना श्रद्धापूर्वकं ब्रह्मोपासीनांश्च उद्दिश्य अर्चिरादिका गति: उपदिश्यते । ‘सत्यं ज्ञानमनन्तं ब्रह्म’ (ते.उ.आन.१-१) ‘सत्यं त्वेव विजिज्ञासितव्यम्’ (छां.उ.७-१६-१) इति सत्यशब्दस्य ब्रह्मणि प्रसिद्धेः, तपश्शब्दस्यापि तेन एकार्थ्यात्, सत्यतपश्शब्दाभ्यां ब्रह्मैव अभिधीयते । श्रद्धापूर्वकं ब्रह्मोपासनं च अन्यत्र श्रुतम् ‘सत्यं त्वेव विजिज्ञासितव्यम्’ इत्युपक्रम्य ‘श्रद्धा त्वेव विजिज्ञासितव्या’ (छां.उ.७-१९-१) इति श्रुतेः इति हि भाषितम् । उक्तं च व्यासार्यै: ‘परमं यो महत्तपः’ इत्यादिषु तपश्शब्दस्य ब्रह्मपरत्वम् इति । अत्र वाजसनेयके ‘श्रद्धां सत्यम्’ इति श्रद्धाशब्दस्य द्वितीयान्तत्वश्रवणात् इहापि श्रद्धाशब्दो द्वितीयान्तः । छान्दसत्वात् ‘सुपां सुलुक्’ (पा.सू.७-१-३९) इति सुपः लुक् । ततश्च पुरस्कृत्य इत्यध्याहारः । श्रद्धां पुरस्कृत्य ब्रह्मोपासते इत्यर्थः । ‘इतिस्तु’ अविवक्षितः । अथवा एवकारोऽत्र अध्याहर्तव्यः । ब्रह्म इत्येव ये उपासते इत्यर्थः । ततश्च अब्रह्मोपासनव्यावृत्तिफलकोऽयम् इति शब्दो द्रष्टव्यः । यद्वा श्रद्धातपश्शब्दयोः प्रसिद्धः एवार्थः । श्रद्धातपःपरायणानाञ्च ब्रह्मविद्यानिष्ठत्वम् अर्थसिद्धम् । ततश्च ब्रह्मविद्यानिष्ठः इत्यर्थः फलति । अयमप्यर्थः, ‘तदप्यविरुद्धम्, आर्थत्वादपि शाब्दत्वं सम्भवति युक्तम्’ इति वदतां व्यासार्याणामनुमतः एव । **तेऽरर्चिषमभिसम्भवन्ति** । अर्चिर्देवताम् आतिवाहिकतया प्राप्नोति इत्यर्थः । **अरर्चिषोऽहः** **अह्नः** इत्यादि । सर्वं स्पष्टम् ।।

# Mantra 5.10.2
<!-- sanskrit:devanagari -->
**मासेभ्यः** **संवत्सरँ, संवत्सरादादित्यम्, आदित्याच्चन्द्रमसम्, चन्द्रमसो** **विद्युतम्** **।तत्पुरुषोऽमानवः** **स** **एनान्** **ब्रह्म** **गमयति** **।** **एष** **देवयानः** **पन्था** **इति** **।।** **२** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.2
<!-- hide type:commentary-prefix -->
**प्र**
<!-- /hide -->
.-अत्र अर्चिरादिशब्दाः तत्तदभिमानिदेवतापराः । **तत्पुरुषो……गमयति** । **तत्पुरुषः** – वैद्युतः पुरुषः **अमानवः** असंसारी; ब्रह्मलोंकादागत्य **एनान्** । पूर्वोक्तद्विविधोपासकान् ब्रह्मलोकं प्रापयति इत्यर्थः । अमानवः सः ‘एत्य ब्रह्मलोकान् गमयति’ (बृ.उ.८-२-१५) इति श्रुत्यन्तरे श्रवणात् । **एष** **देवयान** **पन्था** **इति** । स्पष्टोऽर्थः ।।
<!-- hide type:separator -->
****
<!-- /hide -->
<!-- hide type:editorial-heading -->
**[****इष्टापूर्तकर्मिणां** **धूमादिमार्गः****]**
<!-- /hide -->
<!-- hide type:separator -->
****
<!-- /hide -->
# Mantra 5.10.3
<!-- sanskrit:devanagari -->
**अथ** **य** **इमे** **ग्रामे** **इष्टापूर्ते** **दत्तमित्युपासते, ते** **धूममभिसम्भवन्ति, धूमाद्रात्रिं, रात्रेरपरपक्षम्, अपरपक्षाद्यान्** **षड्दक्षिणैति** **मासाँ** **स्तान्** **नैतेसंवत्सरमभिप्राप्नुवन्ति** **।।** **३** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.3
<!-- hide type:commentary-prefix -->
**प्र. –**
<!-- /hide -->
**अथ……प्राप्नुवन्ति** **।** **ये** – पुरुषाः ग्रामे एव स्थित्वा **इष्टं** – यागादि, **पूर्तं** ‘खातादि’ । **दत्तं** – दानम् । इति शब्दः तज्जातीयोपवासादिकर्मान्तरपरः । यागदानहोमादीनि कर्माणि येऽनुतिष्ठन्ति इत्यर्थः । उक्तप्रकारेण अनुतिष्टन्ति इत्यर्थः इति व्यासार्यवचनस्थापि अयमेवार्थः । श्रुतौ पूर्वम् अनुष्ठानप्रकाराननुवृत्तेः । **ते** **धूममभिसम्भवन्ति** । धूमदेवता प्रतिपद्यन्ते आतिवाहिकत्वेन इत्यर्थः । अत्रापि धूमादिशब्दाः तत्तदभिमानिदेवतापराः । **दक्षिणैति** दक्षिणां दिशम् आदित्यः एति इत्यर्थः । ‘दक्षिणादाच्’ (पा.सू.५-३-३६) इति आजन्तोऽयं शब्दः । दक्षिणायनमासाभिमानीः देवताः प्रतिपद्यन्ते इत्यर्थः । **नैते** **संवत्सरमभिप्राप्नुवन्ति** **।** **एते** इष्टादिकेवलकर्मकारिणः दक्षिणायनमासान् प्राप्यापि विद्वांसः इव न संवत्सरदेवतां प्राप्नुवन्ति इत्यर्थः ।।

# Mantra 5.10.4
<!-- sanskrit:devanagari -->
**मासेभ्यः** **पितृलोकम्, पितृलोकादाकाशम्, आकाशाञ्चन्द्रमसम्** **।** **एषसोमो** **राजा, तद्देवानामन्नम्।** **तं** **देवा** **भक्षयन्ति** **।।** **४** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.4
<!-- hide type:commentary-prefix -->
**प्र.**
<!-- /hide -->
– पुनः किं प्राप्नुवन्ति इत्यत्राह – **मासेभ्यः…..चन्द्रमसम्** । स्पष्टोऽर्थः । एतेन ‘वेत्थ यदितोधिऽप्रजाः प्रयन्ति’ इति प्रथमच प्रश्नः प्रत्युक्तो भवति । **एष** **सोमो** **राजा** । अत्र एषः – इत्यनेन न अभिसम्भाव्यः चन्द्रमाः परामृश्यते । **चन्द्रमसः** – सोमराजभावोपदेशस्य व्यर्थत्वात् । अपितु इष्टादिकारी अभिसम्भविता परामृश्यते । तस्या आहुतेः सोमोराजा सम्भवति’ इति न्यायेन ‘स्वर्ग’ भोगयोग्यदिव्यदेहयुक्तो भवति इत्यर्थः । **तद्देवानामन्नम्** । अन्नवत् स देवानाम् उपकरणभूतो भवति इत्यर्थः । **तं** **देवा** **भक्षयन्ति** । तं – इष्टादिकारिणं देवभागम् उपगतं आजानसिद्धाः देवाः **भक्षयन्ति** – स्वकैङ्कर्येषु पशूनिव विनियुञ्जते इत्यर्थः । सूत्रितं च ‘भाक्तं वाऽनात्मवित्त्वात्’ (ब्र.सू.३-२-७) इति ।।
<!-- hide type:separator -->
****
<!-- /hide -->
<!-- hide type:editorial-heading -->
**[****इष्टादिकारिणां** **पुनरागमनमार्गः****]**
<!-- /hide -->
<!-- hide type:separator -->
****
<!-- /hide -->
# Mantra 5.10.5
<!-- sanskrit:devanagari -->
**तस्मिन्** **यावत्सम्पातमुषित्वा** **अथैतमेवाध्वानं** **पुनर्निवर्तन्ते, यथेतमाकाशम्, आकाशाद्वायुम्** **।** **वायुर्भूत्वा** **धूमो** **भवति, धूमो** **भूत्वाऽभ्रं** **भवति** **।।** **५** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.5
<!-- hide type:commentary-prefix -->
**प्र. –**
<!-- /hide -->
**तस्मिन्** **यावत्सम्पातमुषित्वा** । सम्पतति अनेन इति **सम्पात** : कर्मशेषः । यावत् कर्मशेषम् उषित्वा इत्यर्थः । यावच्छब्दः साकल्यार्थः । साकल्यञ्च फलप्रदानप्रवृत्त कर्मविशेषविषयम्; न तु सर्वकर्मविषयं द्रष्टव्यम् । ‘वेत्थ यथा पुनरावर्तन्त’ इति द्वितीयप्रश्नं प्रतिवक्ति **अथैत……यथेतम्** । **अथ** – अनन्तरं **एतमेवाध्वानं** – धूमादिमार्गं **यथेतं** – यथागतं पुनर्निवर्तन्ते इत्यर्थः । धूमरात्र्यपरपक्षदक्षिणायनषण्मासपितृलोकाकाशक्रमेण आरोहणात् तेनैव विपरीतक्रमेण अवरोहणे प्राप्ते अत्र विशेषमाह – **आकाशम्आकाशाद्वायुम्** । यथा आरोहणे आकाशात् चन्द्रमस अभिसम्भवन्ति एवम् अवरोहणे चन्द्रमस: आकाशम् अभिसम्भवन्ति । आरोहणावरोहणयोः आकाशाभिसम्भवस्तु अविशिष्ट इति भावः । **आकाशाद्वायुम्** । अभिसम्भवन्ति इति शेषः । अत्र ‘वायुर्भूत्वा धूमो भवति’ इति उत्तरत्र श्रवणात् अत्रापि अवरोहन्तः आकाशो भवन्ति । वायुर्भवन्ति इत्येवार्थः । अवरोहतां च आकाशादिभवनं न तच्छरीरकत्वम् । सर्गाद्यकालम् आरभ्य आप्रलयम् आकाशाद्यभिमानि-देवतानाम् अन्यासां कॢप्तानां सत्त्वेन प्रतिक्षणम् अवरोहतां आकाशाद्यभिमानिदेवतात्वानुपपत्तेः । अतः तत्सादृश्यमेवार्थः । या आपः चन्द्रमण्डले दिव्यशरीरम् आरब्धवत्यः, तासां कर्मक्षये द्रवीभूतानाम् आकाशगतानां भेदकाकारप्रहाणेन आकाशसादृश्ये तदुपश्लिष्टा: जीवाः अपि आकाशसमाः उच्यन्ते । ताश्च आप: इतश्च अमुतश्च वायुना नीयमाना वायुसमाना भवन्ति । ततश्च तत्संश्लिष्टो जीवोऽपि वायुःभवति इत्युच्यते । एवमुत्तरत्रापि द्रष्टव्यम् । **वायु……भवति** । अपो बिभर्ति इत्यभ्रम् । मूलविभुजादित्वात् कः । ततश्च अभ्रशब्देन जलधारणावस्था उच्यते ।।
<!-- hide type:separator -->
****
<!-- /hide -->
# Mantra 5.10.6
<!-- sanskrit:devanagari -->
**अभ्रं** **भूत्वा** **मेघो** **भवति, मेघो** **भूत्वा** **प्रवर्षति** **।** **त** **इह** **व्रीहियवाओषधिवनस्पतयस्तिलमाषा** **इति** **जायन्ते** **।** **अतो** **वै** **खलु** **दुनिष्प्रपतरं, यो** **यो** **ह्यन्नमत्ति** **यो** **रेत: सिञ्चति, तद्भूय** **एव** **भवति** **।।** **६** **।।**
<!-- /sanskrit:devanagari -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.6
<!-- hide type:commentary-prefix -->
**प्र. –**
<!-- /hide -->
**अभ्रं** **भूत्वा** **मेघो** **भवति** । ‘मिह – सेचने’ (धा.पा.९९२) इति धातोः पचाद्यच्प्रत्यये न्यङ्क्वादित्वात् कुत्वे मेघ इति रूपम् । ततश्च मेघशब्देन वर्षोन्मुखावस्था उच्यते । एवमेव अभ्रमेघयोः भेदः व्यासार्यः उक्तः । **मेघो** **भूत्वा** **प्रवर्षति** । मेघसंश्लिष्टो भूत्वा वर्षधारारूपेण भूमौ पतति इति फलितार्थः । **त** **इह……जायन्ते** **।** **ते** -वर्षसंश्लिष्टभूतसूक्ष्मपरिष्वक्ता जीवाः **इह** – भूमौ पतित्वा व्रीहियवादिरूपेण जायन्ते इत्यर्थः । अत्र तेन रूपेण जननं नाम – न स्थावरभावप्रतिपत्तिः । स्थावरत्वप्राप्तिहेतु-भूतकर्मणाम् इह अकीर्तनात् । किन्तु जीवान्तराधिष्ठितेषु व्रीह्यादिषु संश्लेषमात्रम् । सूत्रितं च ‘अन्याधिष्ठिते पूर्ववदभिलापात्’ (ब्र.सू.३-२-४) इति । **अतो** **वे** **खलु** **दुर्निष्प्रपतरम्** **।** **अतः** – स्थावरादिभावात् अतिचिरेण निर्गमनं भवति इत्यर्थः । अत्र खलन्तात् दुनिष्प्रपतशब्दात् आतिशायनिके तरप् प्रत्यये, छान्दसे तशब्दलोपे, दुनिष्प्रपतरमिति रूपम् । ततश्च अतिशयस्य प्रतियोग्याकाङ्क्षायां प्रागनुक्रान्ताकाशादीनां बुद्धौ सन्निधानात् तेषामेव प्रतियोगित्वेन अन्वयः स्यात् । ततश्च व्रीह्यादिषु आकाशाद्यपेक्षया चिरावस्थानोक्त्या आकाशादिषु अवस्थानस्य तदपेक्षय अल्पकालत्वं पर्यवस्यति । उक्तं च भगवता भाष्यकृता – ‘छान्दसस्तशब्दलोपः । दुनिष्प्रपतरमिति । दुःखनिष्क्रमणतरम् इत्यर्थः’ इति। न च ‘तयोरेव कृत्यक्तखलर्था:’ (पा.सू.३-४-७०) इति खलो भावकर्ममात्रविषयत्वात् , पतेश्च अकर्मकत्वेन भावार्थस्यैव परिशिष्टत्वात् तत्र च भावार्थस्य प्रकर्षाभावात् तरपो दौर्लभ्यमिति शंक्यम् – शिश्येतराम् इत्यादिप्रयोगात् भावार्थेऽपि प्रकर्षसम्भवात् । कर्त्रर्थपचाद्यजन्तात् तरपः सम्भवाञ्च भाष्यस्य न अनुपपत्तिः । यद्वा – ‘आतो युच्’ (पा.सू.३-३-१२८) ‘छन्दसि गत्यर्थेभ्यः’ (पा.सू.३-३-१२९) इति छन्दसि विशेषविहितखलर्थयुजन्तः एवायं शब्दः । रेफरूपवर्णविकारश्छान्दसः । ननु अस्य तरप्प्रत्ययत्वाभावे पूर्वनिर्दिष्टाकाशादिभ्योऽतिशयः, तेषु अचिरावस्थानं वा कथं सिद्ध्येत् इति वाच्यम् – वैशब्दस्य अवधारणार्थतया अतश्शब्दितात् व्रीह्यादिभावादेव चिरं निष्क्रमणे कथिते ततः पूर्वनिर्दिष्टेभ्य: आकाशादिभ्यः अचिरात् निष्क्रमणं सिद्ध्यति । तशब्दलोपश्छान्दसः इति भाष्यस्यापि वर्णलोपेन वा वर्णविकारेण वा यथाकथञ्चित् साधुत्वं समर्थनीयम् इत्यत्र तात्पर्यम् । व्रीह्यादयो हि गिरितटात् उदकस्रोतसा उह्यमानाः नीं प्राप्नुवन्ति । ततः समुद्रम् । ततो मकरादिभिः भक्ष्यन्ते । तेऽपि अन्यैः । तत्रैव च मकरेण सह समुद्रे विलीनाः समुद्राम्भोभिः सह जलधरैः आकृष्टाः पुनः वर्षधाराभिः मरुदेशे शिलातले वा हर्म्ये वा पतिताः ‘तिष्ठन्ति’ । कदाचित् व्यालमृगादिपीताः, ते भक्षिताश्च अन्यैः तेऽपि अन्यैः इत्येवंप्रकाराः परिचलेरन् । कदाचित् अभक्ष्येषु स्थावरेषु जाताः तत्रैव शुष्पेरन् । भक्ष्येष्वपि स्थावरेषु जातानां रेसस्सिग्देहसम्बन्धो दुर्लभ एव, बहुत्वात् स्थावराणाम् इत्यतो दुनिष्क्रमणत्वम् । **योयो…..भवति** । अत्र स इत्यध्याहारः । यो नोह्यादि संश्लिष्टोऽवरोहति जीवः । सः **यो** **वोऽन्नमत्ति** **यो** **रेतः** **सिञ्चति, भूयः** **पश्चात्** **तत्…भवति** – रेतस्सिग्भावं प्राप्नोति । आकाशादिभाववत् रेतस्सिग्भावोऽपि औपचारिकः । रेतस्सिग्योगी भवति इत्यर्थः । एवमेव व्यासार्यै: उक्तम् ॥
<!-- hide type:separator -->
****
<!-- /hide -->
<!-- hide type:editorial-heading -->
**[****इष्टापूर्तकारिणां** **स्वस्वकर्मानुगुणं** **जन्म****]**
<!-- /hide -->
<!-- hide type:separator -->
****
<!-- /hide -->
# Mantra 5.10.7
<!-- sanskrit:devanagari -->
**तद्य** **इह** **रमणीयचरणा** **अभ्याशो** **ह** **यत्ते** **रमणीयां** **योनिमाद्येरन्, ब्राह्मणयोनिं** **वा** **क्षत्रिययोनिं** **वा** **वैश्ययोनिं** **वा** **।** **अथ** **य** **इह** **कपूयचरणाअभ्याशो** **ह** **यत्ते** **कपूयां** **योनिमापद्येरन्** **श्वयोनिं** **वा** **सूकरयोनिं** **वा** **चण्डालयोनिंवा** **।।** **७** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.7
<!-- hide type:commentary-prefix -->
**प्र. –**
<!-- /hide -->
**तद्ये……योनिं** **वा** **।** **तत्** तेषु – **ये** **अभ्याशः** – अभ्यागन्तारः अभ्याङ्पूर्वात् अशेर्धातोः क्विबन्तात् बहुवचनान्तोऽयं शब्दः । परलोकात् इह लोकं प्रति अवतरन्तः इत्यर्थः । **ह** इति प्रसिद्धौ । **यत्** – यदा **रमणीयचरणाः** चर्यते इति चरणं कर्म । रमणीयकर्माणः – भुक्तशिष्टपरिपक्वसुकृतकर्मयुक्ताः भवन्ति इत्यर्थः । अत्र यदा शब्दानुरोधात्’ तदा इत्यपि अध्याहर्तव्यम् । तदा ते रमणीयां ब्राह्मणादियोनिम् आप्नुवन्ति इत्यर्थः । **कपूयचरणाः** कुत्सितकर्माणः इत्यर्थः । भुक्तशिष्टकर्मानुसारिजन्म प्राप्नुवन्ति इत्यर्थः । शिष्टं स्पष्टम् ।।

<!-- hide type:editorial-heading -->
**[****मार्गद्वयभ्रष्टानां** **तृतीयागतिः****]**
<!-- /hide -->
<!-- hide type:separator -->
****
<!-- /hide -->
# Mantra 5.10.8
<!-- sanskrit:devanagari -->
**अथैतयोः** **पथोर्न** **कतरेण** **च** **न** **तानीमानि** **क्षुद्राण्यसकृदावर्तीनि** **भूतानिभवन्ति** **जायस्व** **म्रियस्वेति–एतत्** **तृतीयं** **स्थानम्** **।** **तेनासौ** **लोको** **न** **सम्पूर्यते** **।तस्माज्जगुप्सेत** **।** **तदेष** **श्लोकः** **।।** **८** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.8
<!-- hide type:commentary-prefix -->
**प्र**.
<!-- /hide -->
– वेत्थ यथाऽसौ लोको न सम्पूर्यता (३)’ इति चतुर्थप्रश्नं प्रतिवक्ति – **अथैतयोःन……सम्पूर्यते** **।** **अथ** शब्दः प्रतिवचनान्तरोपक्रमे । यानि भूतानि उक्तयोः एतयोः देवयानपितृयाणयोः **पथोः** मध्ये **कतरेण** **च** **न** केनापि मार्गेण न गच्छन्ति मार्गद्वयप्राप्तिहेतुभूतविद्याकर्मरहिताः इत्यर्थः । **तानीमानि** **भूतानि** **क्षूद्राणि** -दंशमशककीटादीनि **असकृदावर्तीनि** **सन्ति, जायस्व, म्रियस्वेति** **भवन्ति** । पुनः पुनः जायन्ते म्रियन्ते इत्यर्थः । ‘सक्तून् पिब धानाः खादे इत्ययमभ्यवहरतीत्यस्य’ पुनः पुनः पिबति पुनः पुनः खादति इति हि अयमर्थः तद्वत् । ‘क्रियासमभिहारे लोट् लोटो हि स्वो वा च तध्वमोः’ (पा.सू.३-४-२) इति ‘पौनःपुन्ये’ क्रियासमभिहारे लोटस्तध्वमोर्हिस्वादेशविधानात् जायस्व म्रियस्व इति रूपम् । ‘यथाविध्यनुप्रयोगः पूर्वस्मिन्’ (पा.सू.३-४-४) ‘समु**च्च** ये सामान्यवचनस्य’ (पा.सू.३-४-५) इति भवन्ति इति सामान्यशब्दस्य अनुप्रयोगः । उक्तं च व्यासार्यै: ‘पुरीमवस्कन्द लूनीहि नन्दनम्’ (शि.व.१-५१) इतिवत् इति । एतत्तृतीयं स्थानम् । अत्र एतच्छब्देन जायस्व म्रियस्वेति भूतानि भवन्तिति प्रथमान्तशब्देन प्रधानतया निर्दिष्टाः पापकर्माणः परामृश्यन्ते, सर्वनाम्नां पूर्वनिर्दिष्टप्रधानपरामर्शित्वात् । स्थानशब्दाभिप्रायेण एकवचनम् । पूर्वनिर्दिष्टद्युलोक-ब्रह्मलोकापेक्षया क्षुद्रजन्तुभवनादिलक्षणस्थानस्य तृतीयत्वात् तत्स्थानसम्बन्धात् पापकर्माणः तृतीयं स्थानम् इत्युच्यन्ते । **तेनासौ** **लोको** **न** **सम्पूर्यते** **।** **तेन** – तृतीयस्थानशब्दितैः पापकर्मभिः **असौ** – द्युलोकः **न** **सम्पूर्यते** – न प्राप्यते इत्यर्थः । अत्र एतत् तृतीयं स्थानम् इति एतच्छब्देन पूर्वनिर्दिष्टः पौनःपुन्येन जननमरणादिभवनलक्षणः धात्वर्थ एव परामृश्यते । तस्यैव तृतीयस्थानत्वम् । ततश्च एतस्य तृतीयस्थानस्य सद्भावात् अत्रैव स्थाने जीवानां प्रायेण प्रचारात् द्युलोकगन्तॄणाम् अल्पत्वात् द्युलोको न सम्पूर्यते इत्युक्तावपि भाष्यस्य न विरोधः । अत एव ‘द्युलोकारोहावरोहाभावेन द्युलोकासम्पूर्तिवचनात्’ इति भाषितमिति द्रष्टव्यम् ।
**तस्माजगुप्सेत** । यस्मात् संसारिणां गतिः उक्तरीत्या कष्टतरा, तस्मात् संसारात् जुगुप्सेत । मा भूत् मे एवंविधसंसारमहोदधौ घोरे पातः इति निन्देत् इत्यर्थः मुक्तिफलकपञ्चाग्निविद्या स्वरूप’ज्ञानस्य फलान्तरं वक्तुमाह – **तदेषश्लोकः** । तच्छब्दः प्रसिद्धिपरः । **एषः–** वक्ष्यमाण: श्लोकः प्रसिद्धः इत्यर्थः ।।
<!-- hide type:separator -->
****
<!-- /hide -->
# Mantra 5.10.9
<!-- sanskrit:devanagari -->
**“स्तेनो** **हिरण्यस्य** **सुरां** **पिबँश्च** **गुरोस्तल्पमावसन्ब्रह्महा** **च** **।** **एते** **पतन्तिचत्वारः** **पञ्चमश्चाचरँस्ते”इति** **।।** **९** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.9
<!-- hide type:commentary-prefix -->
**प्र.**
<!-- /hide -->
-मन्त्रमेवाह – **स्तेनो……तैरिति** **।** **तैराचरन्** – स्तेनादिभिः चतुभिः विद्यायोनिसम्बन्धम् आचरन् इत्यर्थः । शिष्टं स्पष्टम् ।।
<!-- hide type:separator -->
****
<!-- /hide -->
<!-- hide type:editorial-heading -->
**[****पञ्चाग्निविद्यास्तुतिः****]**
<!-- /hide -->
<!-- hide type:separator -->
****
<!-- /hide -->
# Mantra 5.10.10
<!-- sanskrit:devanagari -->
**अथ** **ह** **य** **एतानेवं** **पञ्चाग्नीन्** **वेद, न** **सह** **तैरप्याचरन्** **पाप्मना** **लिप्यते** **।शुद्धः** **पूतः** **पुण्यलोको** **भवति, य** **एवं** **वेद** **य** **एवं** **वेद** **।।** **१०** **।।**
<!-- /sanskrit:devanagari -->
<!-- hide type:separator -->
****
<!-- /hide -->
<!-- hide type:section-marker -->
**।।** **इति** **दशमः** **खण्डः** **।।**
<!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 5.10.10
<!-- hide type:commentary-prefix -->
**प्र. –**
<!-- /hide -->
**अथ……वेद** । स्तेनादिभिः उक्तमहापातकिभिः अपि सह ‘संसर्गम्’ आचरन् पाप्मना न लिप्यते । पूर्वोत्तराघशून्यः भवति इत्यर्थः । **य** **एवं** **वेद** । समस्तप्रश्नप्रतिवचन-समाप्तिद्योतिका द्विरुक्तिः । सिष्टं स्पष्टम् ।। एतत्खण्डान्तर्गतवाक्यविषयकाणि अधिकरणानि उपन्यस्यन्ते – अधिरादिपादे ‘कार्य बादरिरस्य गत्युपपत्तेः’ (ब्र.सू.४-३-६) । कार्य – हिरण्यगर्भमुपासीनानेव अर्चिरादिर्गणः नयति इति बादरिराचार्यों मन्यते । परिच्छिन्नप्राप्त्यर्थं हि गतिः उपपद्यते, न अपरिच्छिन्नपरब्रह्मप्राप्तये । न ह्याकाशं प्रेप्सता देशविशेषो गन्तव्यो भवति । ‘विशेषितत्वा**च्च** (ब्र.सू.४-३-७) । ‘पुरुषो मानस एत्य ब्रह्मलोकान् गमयति ते तेषु ब्रह्मलोकेषु पराः परोवतो वसन्ति’ (बृ.उ.६-२-१५)। इति गन्तव्यस्य बहुवचनान्तलोकशब्देन विशेषितत्वात् परब्रह्मण एकत्वेन बहुत्वासम्भवात्, लोकशब्दस्य देशविशेष एव मुख्यत्वाञ्च न परब्रह्मणः अर्चिरादिप्राप्यत्वम् । ननु स ‘एनान् ब्रह्म गमयति’ इति नपुंसकलिङ्गब्रह्मशब्देन चतुर्मुखस्य कथं निर्देश इत्यत्राह ‘सामीप्यात्तु तद्व्यपदेशः’ (ब्र.सू.४-३-८) । ‘यो ब्रह्माणं विदधाति पूर्वम्’ (श्वे.उ.६-१८) इति हिरण्यगर्भस्य प्रथमजत्वेन ब्रह्मसामीप्यात् ब्रह्मशब्देन अमुख्यया वृत्त्या चतुर्मुखस्य निर्देश उपपद्यते इति भावः । ननु हिरण्यगर्भस्य द्विपरार्धावसाने नाशात् तं प्राप्तस्य पुनरावृत्तेः अवर्जनीयत्वात् ‘एतेन प्रतिपद्यमाना इमं मानवमावर्त नावर्तन्ते’ (छां.उ.४-१५-५) इति अनावृत्तिप्रतिपादक- श्रुतिविरोधः । तत्राह – ‘कार्यात्यये तदध्यक्षेण सहात: परमभिधानात्’ (ब्र.सू.४-३-९) । ‘ते ब्रह्मलोके तु परान्तकाले परामृतात्परिमुच्यन्ति सर्वे’ (मुं.उ.३-२-६) इत्यभिधानात् कार्यस्य ब्रह्मलोकस्यात्यये तदध्यक्षेण ब्रह्मणा सह अत: ब्रह्मलोकात् परं ब्रह्म प्राप्नोति । अतश्च अनावृत्तिश्रुतिरुपपद्यते इति भावः । ‘स्मृतेश्च’ (ब्र.सू.४-३-१०) । “ब्रह्मणा सह ते सर्वे सम्प्राप्ते प्रतिसञ्चरे । परस्यान्ते कृतात्मानः प्रविशन्ति परं पदम्” ।। (कू.पु.१२-२७६) इति स्मृतेश्च अयमर्थः अवसीयते । ‘परं जैमिनिर्मुख्यत्वात् ‘ (ब्र.सू.४-३-११) । नपुंसकलिङ्गब्रह्मशब्दस्य परस्मिन् ब्रह्मण्येव मुख्यत्वात् परमेव ब्रह्म अर्चिरादिः प्रापयति इति जैमिनिराचार्यो मन्यते । तस्य परिपूर्णत्वेऽपि ‘परं ज्योतिरुपसम्पद्य स्वेन रूपेणाभिनिष्पद्यते’ (छां.उ.८-३-४) इति श्रुत्यनुसारेण निःशेषाविद्यानिवृत्तेः देशविशेषविशिष्टब्रह्मप्राप्तिसापेक्षत्वात् देशविशेषविशिष्टब्रह्मप्राप्तये गतिः उपपद्यते । लोक्यते इति व्युत्पत्त्या लोकशब्दोऽपि ब्रह्मणि उपपन्नः । बहुवचनमपि एकस्मिन् उपचारात् प्रयुज्यते । ‘दर्शनाच्च’ (ब्र.सू.४-३-१२) । दर्शयति च श्रुतिः ब्रह्मप्राप्तेर्गतिसापेक्षत्वम् एष सम्प्रसादो अस्माच्छरीरात् समुत्थाय परं ज्योतिरुपसम्पद्य स्वेन रूपेणाभिनिष्पद्यते’ (छां.उ.८-३-४) इति। ननु; ‘प्रजापतेः सभां वेश्म प्रपद्ये’ (छां.उ.८-१४-१) इति अर्चिरादिना गतस्य कार्यप्रजापतिविषयाभिसन्धिः दृश्यते । तत्राह – ‘न च कार्ये प्रत्यभिसन्धिः’ (ब्र.सू.४-३-२३) । नायं प्रत्यभिसन्धिः कार्यहिरण्यगर्भविषयः, अपितु परब्रह्मविषयः । तस्यैव प्रजापतिशब्दमुख्यवाच्यत्वात् । उत्तरत्र, ‘यशोऽहं भवामि ब्राह्मणानां यशो राज्ञां यशो विशाम्’ (छां.उ.८-१४-१) इति सर्वाविद्याविमोकपूर्वकसर्वात्मभावाभिसन्धानात् , ‘अश्व इव रोमाणि विधूय पापं चन्द्र इव राहोर्मुखात्प्रमुच्य’ । ‘धूत्वा शरीरमकृतं कृतात्मा ब्रह्मलोकमभिसम्भवानि’ (छां.उ.८-१६-१) इति ब्रह्मलोकस्य अकृतत्वेन विशेषितत्वा**च्च** परमेव ब्रह्म अर्चिरादिः नयतीति जैमिनिः आचार्यों मन्यते । ‘अप्रतीकालम्बनान्नयतीति बादरायण उभयथा च दोषात् तत्क्रतुश्च’ (ब्र.सू.४-३-१४)। अब्रह्मभूतं नामादिकं ये ब्रह्मत्वेन उपासते – ते प्रतीकालम्बनाः । तद्भिन्नान् – प्रकृतिवियुक्तं प्रत्यगात्मानं ब्रह्मात्मकत्वेन ये पञ्चाग्निविदः उपासते, ये च केवलं परं ब्रह्मोपासते उभयविधानपि तान् नयतीति च बादरायणः आचार्य: मन्यते । केवलं परमेव उपासीनान नयतीति पक्षे, कार्यम् उपासीनान् नयतीति पक्षे च, ‘तद्य इत्थं विदुर्य चेमेऽरण्ये’ इति श्रुतिविरोधप्रसङ्गात् । ननु पञ्चाग्निविद्यायाः ब्रह्मात्मक प्रत्यगात्मविद्यात्वे किं प्रमाणम् ? तत्राह – तत्क्रतुश्चेति । पञ्चाग्निविद्यायाः ब्रह्मविद्यात्वाभावे अर्चिरादिगतिर्वा तया गत्या ब्रह्मप्राप्तिर्वा न स्यात् । तत्क्रतुन्यायविरोधप्रसङ्गात् । ब्रह्मविद्यात्वे तु तत्क्रतुन्यायोऽपि अनुगृहीतो भवति । इयांस्तु विशेषः – पञ्चाग्निविद्या ब्रह्मात्मकस्वात्मविद्या । ‘परविद्यास्तु प्रत्यगात्मशरीरकपरमात्मविद्याः विशेष्यविशेषणभावे परं व्यत्यासः । अयं तु भगवतः बादरायणस्य सिद्धान्तः इति स्थितम् । तथा लोके ग्रामादिगन्तृृणाम् इमं वृक्षं गत्वा इमां नदीं गत्वा स: ग्रामः गन्तव्यः इति तत्तद्देशिकोपदेशस्वरूपत्वादस्यापि वाक्यस्य अर्चिरादयः मार्गचिह्नभूताः । अथवा, ‘अग्निलोकमागच्छति स वायुलोकम्’ (कौ.उ.१-३) इति लोकशब्दश्रवणात् अर्चिराद्याः भोगभूमयः इत्येवं पूर्वपक्षे प्राप्ते – उच्यते ‘आतिवाहिकास्तल्लिङ्गात्’ (ब्र.सू.४-३-४) । विदुषाम् अतिवाहे परमपुरुषेण नियुक्ताः देवताविशेषाः आतिवाहिकाः । गन्तॄणां गमयितारः इति यावत् । तल्लिङ्गात् । ‘तत्पुरुषोऽमानवः स एनान् ब्रह्म गमयति’ इति वैद्युतपुरुषस्य गमयितृत्वसिद्धवत्कारेण ब्रह्मगमयितृत्वमात्रविशेषप्रतिपादनपरेण वाक्येन इतरेऽपि गमयितारः इति प्रतीतेः । अर्चिरादिशब्दानां च, ‘अभिमानिव्यपदेशस्तु विशेषानुगतिभ्याम्’ (ब्र.सू.२-१-५) इति सूत्रेण तदभिमानिदेवतापरत्वसम्भवात् । ननु, वैद्युतपुरुषस्यैव ब्रह्मगमयितृत्वे ‘ऊर्ध्वं’ कौषीतकीवाक्यानुसारेण निवेशितानां वरुणेन्द्रप्रजापतीनां कथं सम्बन्धः ? तत्राह – ‘वैद्युतेनैव ततस्तच्छ्रुतेः’ (ब्र.सू.४-३-५) । ततः विद्युतः उपरि वैद्युतेनैव ब्रह्मप्राप्त्यतिवाहनम् । ‘स एनान् ब्रह्म गमयति’ इति श्रुतेः । वरुणादयोऽपि तदनुग्राहकाः भवन्ति इति द्रष्टव्यमिति स्थितम् । तथा वैराग्यपादे लोकान्तरं गच्छतो जीवस्य देहारम्भकभूतसूक्ष्माणां तत्रैव सुलभतया न भूतसूक्ष्मपरिष्वक्ततया गमनमिति पूर्वपक्षे प्राप्ते, – उच्यते – ‘तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम्’ (ब्र.सू.३-१-१)। पूर्वत्र ‘संज्ञामूर्तिकॢप्तिः’ (ब्र.सू.२-४-१७) इति सूत्रे मूर्तिशब्देन निर्दिष्टो देहः तच्छब्देन परामृश्यते । तदन्तरप्रतिपत्तौ – देहान्तरप्रतिपत्यर्थं जीवो भूतसूक्ष्मैः परिष्वक्तः एव **रंहति** – गच्छति इत्यर्थः । पञ्चाग्निविद्यायां – ‘वेत्थ यथा पञ्चम्यामाहुतावापः पुरुषवचसो भवन्ति’ इति पञ्चस्वपि आहुतिषु अप्छब्दितानां भूतसूक्ष्माणां हूयमानतया सम्बन्धं सिद्धवत्कृत्यैव, अपां पञ्चम्यामाहुतौ आपः पुरुषवचसो भवन्तीति कथं वेत्थेति प्रश्नात्, धुपर्जन्यपृथिवीपुरुषयोषिद्रूपेषु अग्निषु आपः श्रद्धासोमवृष्ट्यन्नरेतोरूपेण हूयमानाः सत्यः पञ्चम्यां रेत: आहुतौ पुरुषाकारेण परिणमन्ति इति प्रतिवचनदर्शना**च्च** अप्छब्दितभूतसूक्ष्मपरिष्वक्तः एव आरोहावरोहयोः सञ्चरन्ति इति भावः । ननु ‘आपः पुरुषवचसो भवन्ति’ इति अपामेव पुरुषवचस्त्वं प्रतिपाद्यते । न भूतान्तराणाम् इति भावः । तत्राह – ‘त्र्यात्मकत्वात्तु भूयस्त्वात्’ (ब्र.सू.३-१-२)। तुशब्दः चोद्यव्यावृत्त्यर्थः । केवलानाम् अपां देहारम्भकत्वासम्भवेन त्र्यात्मकत्वात् अप्छब्दो भूतान्तरस्यापि उपलक्षकः । तर्हि कुतो अप्छब्देन निर्देशः इत्यत्राह – भूयस्त्वात् । तेजोऽबन्नलक्षणभूतत्रयमध्ये देहस्य लोहितप्रचुरतया अपां भूयस्त्वात् अप्छब्देन निर्देशः इति भावः । ‘प्राणगतेश्च’ (ब्र.सू.३-१-४) । ‘तमुत्क्रामन्तं प्राणोऽनूत्क्रामति । प्राणमनूत्क्रामन्तं सर्वे प्राणा अनूत्क्रामन्ति’ इति इन्द्रियाणामपि सहगतिश्रवणात्, भूतसूक्ष्मपरिष्वक्ततया जीवगमनाभावे निराश्रयाणाम् इन्द्रियाणां गमनासम्भवात् , भूतसूक्ष्मपरिष्वक्तस्यैव गमनम् अभ्युपगन्तव्यम् । ‘स्मयते च’ (ब्र.सू.४-२-१३) । ‘गृहीत्वैतानि संयाति वायुर्गन्धानिवाशयात्’ (भ.गी.१५-८) इति इन्द्रियाणाञ्च नयनस्य स्मरणात् तेषाञ्च आश्रयतया भूतसूक्ष्माणां गतिः अभ्युपगन्तव्या । ‘अग्न्यादिगतिश्रुतेरिति चेन्न भाक्तत्वात्’ (ब्र.सू.३-१-४) । ‘यत्रास्य पुरुषस्य मृतस्याग्निं वागप्येति वातं प्राणश्चक्षुरादित्यम्’ (बृ.उ.३-२-१३) इत्यादिना प्राणानाम् , मरणकाले अग्न्यादिषु अप्ययश्रवणात् न प्राणानां जीवेन सह गतिस्सम्भवतीति चेत् न अग्न्यादिषु अप्ययश्रवणस्य भाक्तत्वात् । ओषधीर्लामानि वनस्पतीन् केशाः’ (बृ.उ.३-१-१३) इति लोमकेशानामपि ओषधिवनस्पतिषु अप्ययश्रवणात् तस्य च प्रत्यक्ष**बा** धितत्वेन ओषधिवनस्पतिषु लोमकेशाप्ययस्य भाक्तत्वस्य अभ्युपगन्तव्यत्वात् ‘तत्सहपठितानामग्न्यादिषु’ वागाद्यप्ययानामपि भाक्तत्वमेव । ततश्च, अग्निं वागप्येति इत्यस्यायमर्थः । ‘अग्निर्वाग्भूत्वा मुखं प्राविशत्’ (ऐ.उ.२-४) इति अग्नेः वागधिष्ठातृतया मुखप्रवेशप्रतिपादनात् मरणकाले अग्निर्म्रियमाण-पुरुषवागधिष्ठातृृतां परित्यज्य अनधिष्ठातृरूपेण वर्तते इति ।
‘प्रथमेऽश्रवणादिति चेन्न ता एव ह्युपपत्तेः’ (ब्र.सू.३-१-५) । यदुक्तम् – प्रश्नप्रतिवचनाभ्यां द्युपर्जन्यादिषु भूतसूक्ष्मपरिष्वक्तस्यैव जीवस्य गमनमिति, तत् न उपपद्यते । प्रणवे एव विस्वरः इति न्यायेन प्रथमाहुतावेव, ‘तस्मिन्नेतस्मिन्नग्नौ देवाः श्रद्धां जुह्वति’ इति प्रथमपर्याये श्रद्धायाः एव होम्यत्वश्रवणेन अप्छब्दितभूतसूक्ष्माणां होम्यत्वाश्रवणात् इति चेत् न यदि प्रथमे पर्याये अप्छब्दितव्यतिरिक्तायाः श्रद्धायाः होम्यत्वम्, तर्हि प्रश्नप्रतिवचनयोः अपां पञ्चम्यामाहुताविति निर्देशो न उपपद्यते । अपां पञ्चमाहुतिसम्बन्धो हि तदितराहुतिचतुष्टयसम्बन्ध एव उपपद्यते । बुद्धिविशेषलक्षणश्रद्धाया आत्मतो निष्कृष्य होम्यत्वा’नुपपत्तेश्च श्रद्धाशब्देन आप एव उच्यन्ते । ‘श्रद्धा वा आपः’ (तै.ब्रा.३-२-४) इति श्रुतेः ।
‘अश्रुतत्वादिति चेन्न इष्टादिकारिणां प्रतीतेः’ (ब्र.सू.३-१-६)। द्युपर्जन्यादिषु प्रश्नप्रतिवचनवशात् भूतसूक्ष्माणां गमनसम्भवेऽपि न तत्परिष्वक्तस्य जीवस्य गमनम् , अश्रुतत्वादिति चेत् न – उत्तरत्र पितृयाणवाक्ये, ‘मासेभ्यः पितृलोकं पितृलोकादाकाशं आकाशाच्चन्द्रमसमेष सोमो राजा’ इति द्युलोकं प्राप्तस्य इष्टादिकारिणो जीवस्य सोमराजभावश्रवणात्, अत्रापि तस्याः आहुतेः सोमो राजा सम्भवति इति द्युलोकं प्रविष्टानां भूतसूक्ष्माणां सोमराजभावश्रवणात् अत्रापि आपः पुरुषवचसो भवन्ति इत्यप्छब्देन न केवलभूतसूक्ष्ममात्रम् उच्यते ; अपितु तत्परिष्वक्त: जीवः । पुरुषशब्दाभिलपनीयत्वमपि तत्परिष्वक्तः जीवस्यैव । ततश्च, ‘आपः पुरुषवचसो भवन्ति’ इत्यत्र अबादिशब्दानां तत्परिष्वक्तजीवपरत्वात् भूतसूक्ष्मपरिष्वक्तस्यैव जीवस्य गमनं सिद्धम् । ननु ‘तं देवा भक्षयन्ति’ इति सोमराजभावं प्राप्तस्य भक्ष्यमाणत्वश्रवणात्, जीवस्य अनदनीयत्वात्, पितृयाणमार्गे सोमराजशब्दनिर्दिष्टो न जीव इत्यत्राह – ‘भाक्तं ‘वाऽनात्मवित्त्वात् तथा हि दर्शयति’ (ब्र.सू.३-१-७) । देवभक्ष्यमाणत्ववचनं भाक्तम्, केवलेष्टादिकारिणाम् अनात्मवित्त्वात् । अनात्मविदाञ्च, ‘यथा पशुरेवं स देवानाम्’ (बृ.उ.१-४-१०) इति श्रुतिदर्शनेन पशुवत् भोगोपकरणत्वात् ‘तं देवाः भक्षयन्ति’ इत्युक्तिरुपपद्यते । अत: भूतसूक्ष्मपरिष्वक्तः एव जीवः गच्छति इति स्थितम् । समनन्तराधिकरणे’ – ‘यावत्सम्पातमुषित्वा’ इति संपातशब्दितसर्वकर्मफलस्य तत्रैव उपभोक्तव्यत्वश्रवणात् । “प्राप्यान्तं कर्मणस्तस्य यत्किञ्चेह करोत्ययम् । तस्माल्लोकात्पुनरेत्यस्मै लोकाय कर्मणे” ।। (बृ.उ.६-४-६) इति बृहदारण्यके श्रवणात् सर्वं कर्मफलं भुक्त्वा निरनुशय एव अवरोहति जीवः । अनुशयः भुक्तशिष्टं कर्म । एवं ‘प्राप्ते’ उच्यते – ‘कृतात्ययेऽनुशयवान् दृष्टस्मृतिभ्यां यथेतमनेव**ञ्च**(ब्र.सू.३-१-८) । कृतस्य – कर्मणः अत्यये – अवसाने अनुशयवानेव प्रत्यवरोहति जीवः ; दृष्टस्मृतिभ्यां – श्रुतिस्मृतिभ्याम् इत्यर्थः । ‘तद्य इह रमणीयचरणा अभ्याशो ह यत्’ इति श्रुतेः । ‘वर्णा आश्रमाश्च स्वकर्मनिष्ठाः प्रेत्य कर्मफलमनुभूय ततश्शेषेण विशिष्टदेशजातिकुलरूपायुश्श्रुतवृत्तवित्तसुखमेधसो जन्म प्रतिपद्यन्ते । विष्वञ्चो विपरीता विनश्यन्ति’ (गौ.ध.सू.२-२-२९,३०) इति स्मरणा**च्च** । अतः सानुशयः एवावरोहति । ‘यावत्सम्पातमुषित्वा’ इत्यादिकं तु फलदान प्रवृत्त कर्मविशेषविषयम् । तत्र च ‘अथैतमेवाध्वानं पुनर्निवर्तन्ते यथेतमाकाशम्’ इति श्रवणात् यथागमनं प्रत्यागमनम् । ‘आकाशाद्वायुं वायुर्भूत्वा धूमो भवति’ इति श्रवणात् अनेवं च । येन प्रकारेण गतं – तदन्येन प्रकारेण अवरोहन्ति इत्यर्थः । ‘चरणादिति चेन्न तदुपलक्षणार्थेति कार्ष्णाजिनिः’ (ब्र.सू.३-१-९) । ननु ‘रमणीयचरणाः अभ्याशो ह यत् ते रमणीयां योनिमापद्येरन्’ इत्यादिना सदस**च्च** रणयोरेव सदसद्योनिप्राप्तिहेतुत्वं श्रूयते । चरणं – आचारः, शीलं, वृत्तमिति पर्यायाः । ततश्च रमणीयचरणाः इति श्रुतिवशादवरोहतां सदसद्योनिजन्महेतुभूतचरणशब्दिताचारानुवृत्तावपि न कर्मशेषानुवृत्तौ प्रमाणत् अस्तीति चेत् न – चरणश्रुतिः कर्मोपलक्षणार्थेति कार्ष्णाजिनिः’ आचार्यों मन्यते । केवला**च्च** रणशब्दितात् आचारात्सुखदुःखहेतुभूतयोनिप्राप्त्यसम्भवात् । ‘आनर्थक्यमिति चेन्न तदपेक्षत्वात्’ (ब्र.सू.३-१-१०) । ननु सन्ध्यावन्दनाद्याचारस्य सुखदुःखहेतुत्वाभावे आनर्थक्यं स्यादिति चेन्न तदपेक्षत्वात् अग्निहोत्रादिपुण्यकर्मणः । ‘सन्ध्याहीनोऽशुचिर्नित्यमनर्हः सर्वकर्मसु’ (द.स्मृ.२-२७) इति श्रवणात् सन्ध्यावन्दनाद्याचारवत एव वैदिककर्मणि अधिकारात् । ‘सुकृतदुष्कृते एवेति तु बादरिः’ (ब्र.सू.३-१-११) । ‘पुण्यं कर्माचरति, पापं कर्माचरति’ इति सुकृतदुष्कृतकर्मसु चरतिशब्दप्रयोगात् चर्यते इति चरणमिति व्युत्पत्त्या सुकृतदुष्कृते एव चरणशब्दाभिधेये । ‘यान्यनवद्यानि कर्माणि तानि सेवितव्यानि । यान्यस्माकं सुचरितानि तानि त्वयोपास्यानि’ (तै.उ.शिक्षा.११-२) इति कर्माचारयोः पृथङ्निर्देशस्तु गोबलीवर्वन्यायात् उपपद्यते । वैतानिकानि तु कर्माणि कर्माणि इत्युच्यन्ते । इतराणि तु आचारशब्देन अभिलप्यन्ते । अत: चरणशब्देन सुकृतदुष्कृतयोः एव अभिलापः इति बादरिराचार्यों मन्यते इति स्थितम् । तथा, ‘यथेतमाकाशमाकाशाद्वायुं वायुर्भूत्वा धूमो भवति’ इत्यादी आकाशार्दिभावोऽपि देवमनुष्यादिभाववत् तत्तच्छरीरकत्वलक्षण एव अस्तु इति पूर्वपक्षे प्राप्ते – उच्यत – ‘तत्स्वाभाव्यापत्तिः उपपत्तेः’ (ब्र.सू.३-१-२२) । तत्स्वाभाव्यापत्तिः आकाशादिसादृश्यापत्तिः इत्यर्थः । स्वभाव एव स्वाभाव्यम् । ‘वर्तमानसामीप्ये’ इत्यादिवत् स्वार्थिकः ष्यञ् । अतः तत्स्वाभाव्यापत्ति: तत्सादृश्यापत्तिः इत्यर्थः । चन्द्रमण्डले शरीरारम्भकाणां भूतसूक्ष्माणां कर्मक्षये द्रवीभूतानाम् आकाशगतानां भेदकाकारप्रहाणेन आकाशादिसादृश्ये तदुपश्लिष्टानुशयिनोऽपि आकाशसमाः भवन्ति इत्यर्थः । कुतः ? उपपत्तेः सुखदुःखोपभोगाय हि तच्छरीरसंसर्गः । न हि अनुशयिनं प्रति आकाशादेः जीवान्तरशरीरभूतस्य तद्भोगाश्रयत्वम् अस्ति । युगपद् भोक्तृद्वयसमावेशे तयोः परस्परविरुद्धभोगार्थतया शरीरोन्मथनप्रसङ्गात् । ‘न च’ अवरोहन्तो जीवाः एव तत्तदभिमानिदेवताः भवन्तु इति चेत् न – सर्गाद्यकालमारभ्य आप्रलयम् आकाशाद्यभिमानिदेवतानां अनुशयिभ्योऽन्यासां कॢप्तानां सत्त्वेन अनुक्षणम् अवरोहताम् अनुशयिनाम् आकाशाद्यभिमानिदेवतात्वानुपपत्तेः इति स्थितम् । – तदुत्तराधिकरणे’ – आकाशप्राप्तिप्रभृति यावदब्रीह्यादिप्राप्तिः किं तत्र तत्र नातिचिरं तिष्ठति, उत अनियमः इति विशये, नियमहेत्वभावादनियमः इति प्राप्ते – उच्यते, ‘नातिचिरेण विशेषात्’ (ब्र.सू.३-१-२३) । आकाशदितो नातिचिरेण निष्क्रमणम् कुतः ? विशेषात् । उत्तरत्र व्रीह्यादिप्राप्तौ, ‘अतो वै खलु दुर्निष्प्रपतरम्’ इति विशिष्य कृच्छ्रनिष्क्रमणाभिधानात् स्थितम् ।
तदुत्तराधिकरणे – ‘व्रीहियवा ओषधिवनस्पतयः तिलमाषा इति जायन्ते’ इत्यनेन अनुशयिनां व्रीह्यादिभावः उच्यते । तत्र, देवो जायते, मनुष्यो जायते इतिवत् इह ; तिलमाषा इति जायन्ते’ इति श्रवणात् व्रीह्यादिशरीरकाः एवानुशयिनो भवन्ति इति प्राप्ते – उच्यते – ‘अन्याधिष्ठिते पूर्ववदभिलापात्’ (ब्र.सू.३-१-२४) । अवरोहतां ‘जीवान्तराधिष्ठिते’ व्रीह्यादौ संश्लेषमात्रम् । कुतः ? पूर्ववदभिलापात् । ‘आकाशाद्वायुं वायुर्भूत्वा धूमो भवति’ इत्यादौ आकाशादिभावे हेतुभूतकर्मकीर्तनाभावात् यथा आकाशादिषु संश्लेषमात्रम्, एवं व्रीह्यादिस्थावरभावहेतुभूतकर्मकीर्तनाभावात् , उत्तरत्रैव ‘रमणीयचरणा अभ्याशो ह यत्’ इति ब्राह्मणादिभाव एव हेतुभूतस्य कर्मणः कीर्तनात् व्रीह्यादौ जीवान्तराधिष्ठिते संश्लेषमात्रमेव । ‘अशुद्धमितिचेन्न शब्दात्’ (ब्र.सू.३-१-२५) । इष्टादिकर्मणां पशुहिंसामिश्रुत्वात् हिंसायाश्च । ‘न हिंस्यात्’ इति निषिद्धत्वेन अनिष्टसाधनत्वेन पापतया, तन्मिश्रतयां सुकृतकर्मणाम् अशुद्धत्वात् सुकृतांशस्य फलं स्वर्गेऽनुभूयहिंसांशस्य स्थावरादिभावलक्षणं फलम् अवरोहन् अनुभवतु । ननु न हिंस्यात् इति निषेधः विहितक्रत्वर्थहिंसाव्यतिरिक्तविषयोऽस्त्विति चेत् न- पुष्ट्यादिरूप इष्टसाधनघृतपानादौ मोहादिरूपानिष्टसाधनत्वस्य च दर्शनेन उसर्गापवादन्यायस्य अत्र अनवतारात् । अतः यागाद्यनुप्रविष्टहिंसाफलत्वेन स्थावरभावोऽनुभोक्तव्य इति चेन्न । प्रवर्तनानिवर्तनारूपविधिनिषेधयोः अविरोधस्य वक्तुम् अशक्यतया सति च विरोधे सामान्यविशेषन्यायेन निषेधस्य विहितहिंसाव्यतिरिक्तविषयत्वात् । वस्तुतस्तु यागीयपशुहिंसायाः हिंसात्वस्यैव अभावात् । ‘न वा उ एतन्म्रियसे न रिष्यसि’ इति मन्त्रवर्णात् हिंसात्वाभावस्यैव प्रतिपादनात् । न रिष्यसि – न हिंस्यसे इति हि तस्यार्थः ।
ननु ‘न रिष्यसीति मन्त्रवर्णात् हिंसात्वाभावाभ्युपगमे न म्रियसे इति मन्त्रवर्णात् तन्मरणस्य मरणत्वमपि न स्यात् । ततश्च न म्रियसे इतिवत्, ‘न रिष्यसि’ इत्युक्तिः अपि औपचारिकी इत्येव आश्रयणीयम् । मरणोद्देश्यकमरणानुकूलव्यापारत्वस्यैव हिंसात्वरूपत्वात् इति चेत् – न मरणोद्देश्यकमरणानुकूलव्यापारत्वं हिंसात्वम् । कशाताडन-तप्तसन्दंशिनीपाटन – क्रकचदारणादीनां मरणोद्देश्यकमरणानुकूलव्यापारत्वाभावेन हिंसात्वाभावप्रसङ्गात् । अतः तीव्रदुःखजननौपयिकव्यापारत्वस्यैव हिंसापदप्रवृत्तिनिमित्तत्वे वक्तव्ये, व्रणादिचिकित्सके तादात्विकतीव्रवेदनोत्पादके हिंसकत्वव्यपदेशाभावेन बलवत्तद्धिताजनकत्वे सति तद्वेदनाजनकव्यापारत्वम् – तद्धिंसात्वम् इत्याश्रयणीम् । ततश्च व्रणचिकित्सया जायमानस्य आरोग्यरूपहितस्य तादात्विकवेदनापेक्षया बलवत्त्वात् न हिंसात्वम् इति स्थिते पशुमरणानुकूलव्यापारस्य पशुवेदनाजनकत्वेऽपि स्वर्गप्राप्त्यादिलक्षणस्य पशुहितस्य बलवत्त्वात् न हिंसात्वम् ।
‘अत: ‘न हिंस्यादिति निषेधाविषयत्वात् क्रत्वर्थपशुहिंसाया न पापजनकत्वमिति तद्वशेनावरोहतोऽनुशयिनो न व्रीह्यादिभावापत्तिरिति । ‘रेतःसिग्योऽथ’ (ब्र.सू.३-१-२६)। इतश्च औपचारिकं व्रीह्यादि जन्मवचनम् व्रीह्यादिभाववचनानन्तरं ‘यो यो ह्यन्नमत्ति यो यो रेतः सिञ्चति तद्भूय एव भवति’ (छां.उ.५-२०-६) इति रेतःसिग्भावोऽनुशयिना श्रूयमाणो यथा न मुख्यः, एवं व्रीह्यादिभावोऽपि इत्यर्थः । योनेश्शरीरम् (ब्र.सू.३-१-२७) । योनिप्राप्तेः पश्चादेव अनुशयिनां ब्राह्मणादिशरीरप्राप्तिश्रवणात् ततः प्राक् न शरीरपरिग्रहः किन्तु संश्लेषमात्रम् । यत्र पुण्यापुण्यकर्मणी तत्रैव सुखदुःखे । यत्र सुखदुःखे तत्रैव तद्धेतुभूतं शरीरम् । ततश्च आकाशादिषु कर्मकीर्तनाभावेन तत्फलभूतसुखाद्यनुभवाभावात् न तद्धेतुभूतं शरीरंम् इति न योनिप्राप्तेः प्राक्छरीरपरिग्रहः इति स्थितम् ।। प्रकृतमनुसरामः ।।
