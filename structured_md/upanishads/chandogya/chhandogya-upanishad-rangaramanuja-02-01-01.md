---
grantha_id: chhandogya-upanishad
part_num: 2
canonical_title: छान्दोग्योपनिषत्
text_type: upanishad
language: sanskrit
structure_type: khanda
commentaries_metadata:
- commentary_id: rangaramanuja-muni-prakashika
  commentary_title: प्रकाशिका
  commentator:
    devanagari: श्रीरङ्गरामानुजमुनिः
    roman: ''
  authored_colophon: श्रीरङ्गरामानुजमुनिभिः विरचिता
structure_levels:
- key: Prapathaka
  scriptNames:
    devanagari: प्रपाठकः
    roman: prapāṭhaka
  children:
    key: Khanda
    scriptNames:
      devanagari: खण्डः
      roman: khaṇḍa
    children:
      key: Mantra
      scriptNames:
        devanagari: मन्त्रः
        roman: mantra
hash_version: 3
validation_hash: edcf4daf590e7c63c0ceb79c797c14ccbc1a45eab8ceb62304a9961e8d1fdc05
---

<!-- hide type:document-title --> **छान्दोग्योपनिषत्** <!-- /hide -->
<!-- hide type:section-marker --> **द्वितीयः** **प्रपाठकः** <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **प्रथमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[समस्तसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.1.1
<!-- sanskrit:devanagari -->
**ओम्**,**समस्तस्य** **खलु** **साम्न** **उपासनम्**,**साधु** **।** **यत्** **खलु** **साथ**,**तत्** **सामेत्याचक्षते** **।** **यदसाधु**,**तदसामेति** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.1.1
<!-- hide type:commentary-prefix --> **प्र.** <!-- /hide --> –**सामावयवोपासन प्राङ्निर्दिश्य समस्तस्य साम्न: उपासनं प्र**स्तौ**ति** **समस्तस्य……साधु**। **समस्तस्य**– पाञ्चविध्ययुक्तस्य साप्तविध्ययुक्तस्य वा समस्तस्य साम्न: साधुत्वेन उपासनं कार्यम् इत्यर्थः । तत्रोपपत्तिमाह –**यत्……असामेति** साध्वसाधुकर्मणी सामासामत्वेन व्यवहरन्ति इत्यर्थः ।।
<!-- /commentary -->
# Mantra 2.1.2
<!-- sanskrit:devanagari -->
**तदुताप्याहुः**,**साम्नैनमुपागादिति**,**साधुनैनमुपागादित्येव** **तदाहुः** **।** **असाम्नैनमुपागादिति**,**असाधुनैनमुपागादित्येव** **तदाहुः** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.1.2
<!-- hide type:commentary-prefix --> **प्र.** <!-- /hide --> –**तदुताप्याहुः** **।** **तत्**– तस्मिन्वषये अन्यदप्याहुः । किं तदित्यत्राह –**साम्ना** **तदाहुः** इत्यादि । सामासामोपायाभ्यामागतं प्रत्यर्थिनं साध्वसाधुभ्यामागतं व्यवहरन्ति इत्यर्थः ।।
<!-- /commentary -->
# Mantra 2.1.3
<!-- sanskrit:devanagari -->
**अथोताप्याहुः**,**साम** **नो** **बतेति**,**यत्साधु** **भवति** **।** **साधु** **बतेत्येव** **तदाहुः** **असाम** **नो** **बतेति**,**यदसाधु** **भवति** **असाधु** **बतेत्येव** **तदाहुः** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.1.3
<!-- hide type:commentary-prefix --> **प्र.** <!-- /hide --> –**अथोताप्याहुः**। अस्मिन्नेवार्थे जनाः अन्यदप्याहुः इत्यर्थः ।**साम……भवति**। यत्कर्म साधु भवति, तत् **नः** अस्माकं साम बतेति सानुमोदाः ‘प्रवदन्ति लोका: ।**साधु….तदाहुः**। साम नो बत इत्युक्त एवंविषये, साधु बतेति लोकाः प्रवदन्ति । ततः सामसाधुशब्दौ एकत्र प्रयुज्यमानौ दृश्येते इत्यर्थः । एवमुत्तरत्रापि । अतः सामसाधुशब्दयोः एकार्थप्रयोगात् समस्तस्य साम्नः साधुत्वेन उपासनं कर्तव्यम् इत्यर्थः ।।
<!-- /commentary -->
<!-- hide type:editorial-heading --> **[समस्तसामोपसनस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.1.4
<!-- sanskrit:devanagari -->
**स** **य** **एतदेवं** **विद्वान्** **साधु** **सामेत्युपास्ते**,**अभ्याशो** **ह** **यदेनँ** **साधवो** **धर्माः** **आगच्छेयुः**,**उप** **च** **नमेयुः** **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति प्रथमः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.1.4
<!-- hide type:commentary-prefix --> **प्र.** <!-- /hide --> –**स** **य……नमेयुः**। एवं साधुत्वेन समस्तसामोपासकं ह – प्रसिद्धं **अभ्याशः** क्षिप्रं साधुधर्माः सर्वे आगच्छेयुश्च, भोग्यत्वेन उपनताश्च भवेयुः इत्यर्थः ‘रमणीयचरणा अभ्याशो ह’ (छां.उ.५-१०-७) इत्यत्र **अभ्याशः** अभ्यागन्तारः इति व्यासार्यै: व्याख्यातत्वात् इहापि **अभ्याश**: – आगन्तारः साधवो धर्माः अभ्यागमनयोग्याः **साधवः** **धर्माः** अभ्यागच्छेयुः इति वार्थ: ।**उपनमेयुश्च**– भोग्यतां भजेयुः इत्यर्थः ।।
<!-- /commentary -->
<!-- hide type:section-marker --> ।।इति प्रथमखण्डभाष्यम्।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **द्वितीयः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[पञ्चविधसाम्नि** **लोकादिदृष्टिप्रकाराः]** <!-- /hide -->
<!-- hide type:separator --> ****** <!-- /hide -->
# Mantra 2.2.1
<!-- sanskrit:devanagari -->
**लोकेषु** **पञ्चविधँ** **सामोपासीत** **।** **पृथिवी** **हिङ्कारः** **।** **अग्निः** **प्रस्तावोऽन्तरिक्षमुद्गीथः** **आदित्यः** **प्रतिहारो**,**द्यौर्निधनमित्यूर्ध्वेषु** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.2.1
<!-- hide type:commentary-prefix --> **प्र.** <!-- /hide --> **लोकेषु** **पञ्चविधं** **सामोपासीत**। हिङ्कार प्रस्तावोद्गीथप्रतिहारनिधन-लक्षणपाञ्चविध्ययुक्तं क्रत्वङ्गभूतं सामोपासीत । पञ्चविधसामकर्मकमुपासनं **लोकेषु** लोकविषयकं कुर्यात् इत्यर्थः । ‘आदित्यादिमतयश्चाङ्ग उपपत्तेः’ (ब्र.सू.४-१-६) इत्यधिकरणे अङ्गानङ्गसमभिव्याहारयुक्तोपासनेषु अङ्गेषु अनङ्गदृष्टिरूपत्वस्य समर्थितत्वात् अङ्गभूते साम्नि अनङ्गलोकदृष्टिः कर्तव्या इत्यर्थः । तत्प्रकारमेव दर्शयति ।**पृथिवी……इत्यूर्ध्वेषु**। हिङ्कारप्रस्तावोद्गीथप्रतिहारनिधनेषु क्रमेण पृथिव्यग्र्यन्तरिक्षादित्य धुलोकदृष्टिरूर्ध्वक्रमेण कर्तव्या ‘इत्यर्थः ।।
<!-- /commentary -->
# Mantra 2.2.2
<!-- sanskrit:devanagari -->
**अथावृत्तेषु**–**ध्यौ**हिङ्कारः**,**आदित्यः** **प्रस्तावः**,**अन्तरिक्षमुद्गीथः**,**अग्नि**:**प्रतिहारः**,**पृथिवी** **निधनम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.2.2
<!-- hide type:commentary-prefix --> **प्र.** <!-- /hide --> –**तथा**,**अथावृत्तेषु……निधनम्**। आवृत्तक्रमेण तेष्वेव द्युलोका-दित्यान्तरिक्षाग्निपृथिवीदृष्टिः कर्तव्या इत्यर्थः ।।
<!-- /commentary -->
# Mantra 2.2.3
<!-- sanskrit:devanagari -->
**कल्पन्ते** **हास्मै** **लोका** **ऊर्ध्वाश्चा** **वृत्ताश्च**,**य** **एतदेवंविद्वाँल्लोकेषु** **पञ्चविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति द्वितीयः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.2.3
<!-- hide type:commentary-prefix --> **प्र.** <!-- /hide -->– तत्फलमाह –**कल्पन्ते** **हास्मै** इत्यादि ।**अस्मै**– अस्य **लोकाः** **कल्पन्ते**। उपासकभोगनिष्पादनसमर्थाः भवन्ति इत्यर्थः । एतादृशोपासनस्य फलमाह कल्पन्ते इत्यादि । अतिरोहितार्थमिदं प्रकरणम् ।।
<!-- /commentary -->
<!-- hide type:section-marker --> ।। इति द्वितीयखण्डभाष्यम् ।। <!-- /hide -->
<!-- hide type:section-marker --> **तृतीयः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[वृष्टिदृष्ट्या** **सामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.3.1
<!-- sanskrit:devanagari -->
**वृष्टौ** **पञ्चविधँ** **सामोपासीत**–**पुरोवातो** **हिंकारो** **मेघो** **जायते** **स** **प्रस्तावो** **वर्षति** **स** **उद्गीथो** **विद्योतते** **स्तनयति** **स** **प्रतिहारः** **उद्गृह्णाति** **तन्निधनम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.3.1
<!-- hide type:commentary-prefix --> **प्र.** <!-- /hide --> –**वृष्टौ……उपासीत**। पूर्ववदेव अत्र पञ्चविधे साम्नि वृष्टिदृष्टिः कर्तव्या इत्यर्थः ।**पुरोवातः……तन्निधनम्** **।** **उद्ग्रहणम्**– जलस्य उद्ग्रहणं, वर्षसमाप्तिः । शिष्टं स्पष्टम् ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.3.2
<!-- sanskrit:devanagari -->
**वर्षति** **हास्मै**,**वर्षयति** **ह**,**य** **एतदेवं** **विद्वान्** **वृष्टौ** **पञ्चविधँ** **सामोपास्तै** **।।**
<!-- /sanskrit:devanagari -->
<!-- hide type:verse-number --> ।।२।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति तृतीयः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.3.2
<!-- hide type:commentary-prefix --> **प्र.** <!-- /hide --> –**वर्षति** **हास्मै**। इच्छतः इति शेषः । अस्य इच्छायां सत्यां वर्षतीति यावत् ।**वर्षयति……उपास्ते**। अद्यापि यः एवमुपास्ते, स इच्छायां सत्यां **वर्षयति**–**वर्ष** कारयति इत्यर्थः ।।
<!-- /commentary -->
<!-- hide type:section-marker --> ॥ इति तृतीयखण्डभाष्यम् ॥ <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **चतुर्थः** **खण्डः** <!-- /hide -->
<!-- hide type:editorial-heading --> **[अप्सु** **पञ्चविधसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.4.1
<!-- sanskrit:devanagari -->
**सर्वास्वप्सु** **पञ्चविधँ** **सामोपासीत**–**मेघो** **यत्संप्लवते** **स** **हिंकारो** **यद्वर्षति** **स** **प्रस्तावो** **याः** **प्राच्यः** **स्यन्दन्ते** **स** **उद्गीथो** **याः** **प्रतीच्यः** **स** **प्रतिहारः** **समुद्रो** **निधनम्** **।।**
<!-- /sanskrit:devanagari -->
<!-- hide type:verse-number --> ।।१।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.4.1
<!-- hide type:commentary-prefix --> **प्र.** <!-- /hide --> –**सर्वासु……उपासीत**। पूर्ववदर्थः ।**मेघो** **हिंकारः** **।** **सम्प्लवनं**– सञ्चारः ।**या**:…..**उद्गीथः**। स्यन्दन्ते, आप इति शेषः ।**याः** **प्रतीच्यः** **स** **प्रतिहारः**। प्रतीच्यः स्यन्दन्ते, आप इति शेषः । शिष्टं स्पष्टम् ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.4.2
<!-- sanskrit:devanagari -->
**न** **हाप्सु** **प्रैति** **।** **अप्सुमान्** **भवति**,**य** **एतदेवं** **विद्वान्** **सर्वास्वप्सु** **पञ्चविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति चतुर्थः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.4.2
<!-- hide type:commentary-prefix --> **प्र.** <!-- /hide --> –**न** **हाप्सु** **प्रैति**। न प्रैति न म्रियते इत्यर्थः । अप्सुमान् भवति प्रभूतोदकसम्पन्नो भवति इत्यर्थः । ‘अपो योनियन्मतुषु’ (वा.३८७६) इत्यलुक् । शिष्टं स्पष्टम् ।।
<!-- /commentary -->
<!-- hide type:section-marker --> ।। इति चतुर्थखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **पञ्चमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[ऋतुषु** **पञ्चविधसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.5.1
<!-- sanskrit:devanagari -->
**ऋतुषु** **पञ्चविधँ** **सामोपासीत** **।** **वसन्तो** **हिङ्कारो**,**ग्रीष्मः** **प्रस्तावो**,**वर्षा** **उद्गीथः**,**शरत्** **प्रतिहारो**,**हेमन्तो** **निधनम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.5.1
<!-- hide type:commentary-prefix --> **प्र.** <!-- /hide -->.-**ऋतुषु** **पञ्चविधँ** **सामोपासीत** इत्यादि । स्पष्टम् ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.5.2
<!-- sanskrit:devanagari -->
**कल्पन्ते** **हास्मा** **ऋतवः**,**ऋतुमान्** **भवति**,**य** **एतदेवं** **विद्वान्** **ऋतुषु** **पञ्चविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति पञ्चमः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.5.2
<!-- hide type:commentary-prefix --> **प्र.** <!-- /hide --> –**कल्पन्ते** **हास्मा** **ऋतवः** **।** **कल्पन्ते**– उपासकस्य भोग्यनिष्पादनसमर्थाः भवन्ति इत्यर्थः ।**ऋतुमान्** **भवति**। वसन्तादिऋतुफलभोगशाली भवति इत्यर्थः । शिष्टं स्पष्टम् ।।
<!-- /commentary -->
<!-- hide type:section-marker --> ।। इति पञ्चमखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **षष्ठः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[पशुषु** **पञ्चविधसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.6.1
<!-- sanskrit:devanagari -->
**पशुषु** **पञ्चविधँ** **सामोपासीत**–**अजा** **हिङ्कारः**‘,**अवयः** **प्रस्तावः**,**गावः** **उद्गीथः**,**अश्वाः** **प्रतिहारः**,**पुरुषो** **निधनम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.6.1
<!-- hide type:commentary-prefix --> **प्र.** <!-- /hide -->.-**पशुषु** **पञ्चविधँ** **सामोपासीत** इत्यादि । स्पष्टम् ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.6.2
<!-- sanskrit:devanagari -->
**भवन्ति** **हास्य** **पशवः**,**पशुमान्** **भवति**,**य** **एतदेवं** **विद्वान्** **पशुषु** **पञ्चविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति षष्ठः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.6.2
<!-- hide type:commentary-prefix --> **प्र.** <!-- /hide --> –**भवन्ति** **हास्य** **पशवः**। अस्योपासकस्य भोगसम्पादनक्षमाः भवन्ति इत्यर्थः ।**पशुमान्** **भवति** प्रभूतपशुमान् भवति इत्यर्थः । अयम् उपासकः इति शेषः । शिष्टं स्पष्टम् ।।
<!-- /commentary -->
<!-- hide type:section-marker --> ।। इति षष्ठखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **सप्तमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[प्राणेषु** **पञ्चविधसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.7.1
<!-- sanskrit:devanagari -->
**प्राणेषु** **पञ्चविधँ** **परोवरीयः** **सामोपासीत** **।** **प्राणो**‘**हिङ्कारो**,**वाक्प्रस्ताव**:**चक्षरुद्गीथः** **श्रोत्रं** **प्रतिहारो**,**मनो** **निधनं**,**परोवरीयांसि** **वा** **एतानि** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.7.1
<!-- hide type:commentary-prefix --> **प्र.** <!-- /hide --> –**प्राणेषु……उपासीत**। वरीयस्त्वं – ज्येष्ठत्वम् परस्त्वम् – श्रेष्ठत्वम् । परस्त्वे सति वरीयस्त्वं परोवरीयस्त्वम् । परश्शब्दः सान्तः । परोवरीयस्त्वगुणकप्राणदृष्ट्या पञ्चविधसामोपासनं कर्तव्यम् इत्यर्थः । तदेवाह –**प्राणो……एतानि** **।** **एतानि** प्राणादीनि **परोवरीयांसि**– परोवरीयस्त्वगुणकानि इत्यर्थः ।।
<!-- /commentary -->
<!-- hide type:editorial-heading --> **|तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.7.2
<!-- sanskrit:devanagari -->
**परोवरीयो** **हास्य** **भवति** **।** **परोवरीयसो** **ह** **लोकाञ्जयति**,**य** **एतदेवं**–**विद्वान्प्राणेषु** **पञ्चविधं** **परोवरीयः** **सामोपास्ते** **।** **इति** **तु** **पञ्चविधस्य** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति सप्तमः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.7.2
<!-- hide type:commentary-prefix --> **प्र.** <!-- /hide --> –**परोवरीयो** **हास्य** **भवति**–उपासकस्यास्य जीवनं श्रेष्ठं भवति इत्यर्थः ।**इति** **तु** **पञ्चविधस्य** साम्न: उपासनमुक्तं भवति इत्यर्थः । शिष्टं स्पष्टम् ।।
<!-- /commentary -->
<!-- hide type:section-marker --> ।। इति सप्तमखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **अष्टमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[वाचि** **सप्तविधसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.8.1
<!-- sanskrit:devanagari -->
**अथ** **सप्तविधस्य**–**वाचि** **सप्तविधँ** **सामोपासीत**–**यत्किञ्च** **वाचो** **हिमिति** **स** **हिङ्कारो**,**यत्प्रेति** **स** **प्रस्तावो**,**यदेति** **स** **आदिः** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.8.1
<!-- hide type:commentary-prefix --> **प्र.** <!-- /hide --> –**अथ** **सप्तविधस्य**। सप्तविधस्य साम्नः उपासनं प्रस्तूयते इत्यर्थः ।**वाचि**…..**उपासीत** **।** **वाचि** हिङ्कारप्रस्तावोङ्कारोद्गीथप्रतिहारोपद्रवनिधनाख्यसप्तविधायुक्ते साम्नि वक्ष्यमाणप्रकारेण वाक्छब्दितशब्ददृष्टिः कर्तव्या इत्यर्थः ।**यत्किञ्च** **हिङ्कारः** **।** **वाचः**. शब्दस्य अवयवभूतः हिमिति यः शब्दः, स हिङ्कारः । हिङ्कारस्य हिंशब्दवत्त्वसादृश्यात् । ततश्च हिङ्कारे, लोके हिंशब्दा यावन्तः तद्बुद्धिः कर्तव्या इत्यर्थः । एवमुत्तरत्रापि ।**यत्प्रेति**……..**आदिः**। प्रस्तावे’सर्व’ प्रशब्दत्वबुद्धिः, कर्तव्या । उद्गीथस्य आद्यवयवभूते ओङ्कारे ‘अ’ इति शब्दबुद्धिः कर्तव्या इत्यर्थः ।।
<!-- /commentary -->
# Mantra 2.8.2
<!-- sanskrit:devanagari -->
**यदुदिति** **स** **उद्गीथो**,**यत्** **प्रतीति** **स** **प्रतिहारो**,**यदुपेति** **स** **उपद्रवो**,**यन्नीति** **तन्निधनम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.8.2
<!-- hide type:commentary-prefix --> **प्र.** <!-- /hide --> –**यदुदिति** **स** **उद्गीथः** इत्यादि । स्पष्टम् ।।
<!-- /commentary -->
<!-- hide type:editorial-heading --> **[उपासनाफलम्]** <!-- /hide -->
<!-- hide type:separator --> ****** <!-- /hide -->
# Mantra 2.8.3
<!-- sanskrit:devanagari -->
**दुग्धेऽस्मै** **वाग्** **दोहं** **यो** **वाचो** **दोहः**,**अन्नवानन्नादो** **भवति**,**य** **एतदेवं** **विद्वान्** **वाचि** **सप्तविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति अष्टमः खण्डः ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.8.3
<!-- hide type:commentary-prefix --> **प्र.** <!-- /hide --> – उपासनाफलमाह **दुग्धे……भवति**। वाक्सम्बन्धी यो दोहोऽस्ति, वाक्साध्यं यत्फलम् इत्यर्थः । तत्फलं उपास्यमाना वाक् **अस्मै** उपासकाय **दुग्धे** प्रयच्छति इत्यर्थः । शिष्टं स्पष्टम् ।।
<!-- /commentary -->
<!-- hide type:section-marker --> ।। इति अष्टमखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **नवमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[सप्तविधे** **साम्नि** **आदित्यदृष्टिः]** <!-- /hide -->
<!-- hide type:separator --> ****** <!-- /hide -->
# Mantra 2.9.1
<!-- sanskrit:devanagari -->
**अथ** **खल्वमुमादित्यँ** **सप्तविधं** **सामोपासीत**–**सर्वदा** **समः**,**तेन** **साम**,**मां** **प्रति** **मां** **प्रतीति** **सर्वेण** **समः**,**तेन** **साम** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.1
<!-- hide type:commentary-prefix --> **प्र.** <!-- /hide --> –**अथ……उपासीत**। सप्तविधे साम्नि आदित्यबुद्धिः कर्तव्या इत्यर्थः । सामादित्ययोः ऐक्याध्यासहेतुमाह –**सर्वदा** **सम**:**तेन** **साम**। आदित्यस्य सर्वदा समपरिमाणत्वेन समत्वात् सामत्वम् इत्यर्थः ।**मां……साम**। लोके हि, ‘आदित्यो मां प्रति सम: अभिमुखः, मां प्रति समः’ इतिः प्रतीयते । पुरुषविशेषं प्रति आभिमुख्यस्य पुरुषविशेषं प्रति अनाभिमुख्यस्य वा अभावात् । अतः सर्वं प्रति समत्वादपि सामत्वम् इत्यर्थः ।।
<!-- /commentary -->
# Mantra 2.9.2
<!-- sanskrit:devanagari -->
**तस्मिन्निमानि** **सर्वाणि** **भूतान्यन्वायत्ताानीति** **विद्यात्** **।** **तस्य** **यत्पुरोदयात्** **स** **हिङ्कारः** **।** **तदस्य** **पशवोऽन्वायत्ताः** **।** **तस्मात्ते** **हिङ्** **कुर्वन्ति**;**हिङ्कारभाजिनो** **ह्येतस्य** **साम्नः** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.2
<!-- hide type:commentary-prefix --> **प्र.** <!-- /hide --> –**तस्मिन्**…..**विद्यात्** **।** **तस्मिन्**– आदित्ये । सर्वभूतोपजीव्यतया आदित्यम् उपासीत इत्यर्थः । भूतानाम् उपजीवनप्रकारं कालभेदेन दर्शयति ।**तस्य**….**साम्नः** **।** **तस्य**–**आदित्यस्य उदयात्** **पुरा**– पूर्वं यद्रूपं, स हिङ्कारः । हिङ्कारे तद्रूपदृष्टिः कर्तव्या इत्यर्थः । एवमग्रेऽपि ।**अस्य** आदित्यस्य हिङ्काराख्यं तत् रूपं पशवः **अन्वायत्ता**: – उपजीवन्ति ।**हि**– यतः एव ते **एतस्य** **साम्नः**–**सामरूपस्य आदित्यस्य सम्बन्धिहिंकारलक्षणरूपोपजीविनः ।**तस्मात्ते** **हिङ्** **कुर्वन्ति**। अत एव पशवो हिमिति शब्दं कुवन्ति इत्यर्थः ।।
<!-- /commentary -->
<!-- hide type:editorial-heading --> **[प्रस्तावलक्षणम्]** <!-- /hide -->
<!-- hide type:separator --> ****** <!-- /hide -->
# Mantra 2.9.3
<!-- sanskrit:devanagari -->
**अथ** **यत्** **प्रथमोदिते** **स** **प्रस्तावः** **।** **तदस्य** **मनुष्या** **अन्वायत्ताः**,**तस्मात्ते** **प्रस्तुतिकामाः** **प्रशँसाकामाः**;**प्रस्तावभाजिनो** **ह्येतस्य** **साम्नः** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.3
<!-- hide type:commentary-prefix --> **प्र.** <!-- /hide -->–**अथ** **यत्** **प्रथमोदिते** इत्यादि ।**प्रथमोदिते**-प्रथमोदयकाले प्रथमोदयकालावच्छिन्नः आदित्यः **प्रस्तावः**। अस्य तथाविधं रूपं मनुष्याः उपजीवन्ति यतस्ते प्रस्तावाख्यप्रथमोदितादित्यरूपोपजीविनः, अत एव मनुष्याः **प्रस्तुतिकामा**: भवन्ति । प्रस्तुतिकामाः इत्यस्य विवरणं **प्रशंसाकामाः** इति ।।
<!-- /commentary -->
<!-- hide type:editorial-heading --> **[आदित्यसाम्न:** **आदिः]** <!-- /hide -->
<!-- hide type:separator --> ****** <!-- /hide -->
# Mantra 2.9.4
<!-- sanskrit:devanagari -->
**अथ** **यत्** **सङ्गववेलायाँ** **स** **आदिः** **।** **तदस्य** **वयाँस्यन्वायत्तानि** **।** **तस्मात्** **तान्यन्तरिक्षेऽनारम्बणान्यादायात्मानं** **परिपतन्ति**;**आदिभाजीनि** **ह्येतस्य** **साम्न**: **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.4
<!-- hide type:commentary-prefix --> **प्र.** <!-- /hide --> –**अथ** **यत्** **सङ्गववेलायाम्** इत्यादि ।**तानि** **वयांसि** पक्षिणः **अनारम्बणानि**– आलम्बनान्तरशून्यान्येव आत्मानमेव आलम्बनत्वेन आदाय आकाशे परिपतन्ति । सङ्गवकालादित्यसम्बन्ध्यादिशब्दितोङ्काररूपोपजीवित्वादेव आदाय ‘परिपतनं पक्षिणाम् इत्यर्थः ।**आदि** शब्दा **दाय** शब्दयोः आकारदकारवत्त्वसाम्यम् इहाभिप्रेतम् ।।
<!-- /commentary -->
<!-- hide type:editorial-heading --> **[आदित्यसाम**–**उद्गीथः]** <!-- /hide -->
<!-- hide type:separator --> ****** <!-- /hide -->
# Mantra 2.9.5
<!-- sanskrit:devanagari -->
**अथ** **यत्** **सम्प्रति** **मध्यन्दिने** **स** **उद्गीथः** **।** **तदस्य** **देवा** **अन्वायत्ताः** **।** **तस्मात्ते** **सत्तमाः** **प्राजापत्यानाम्** **।** **उद्गीथभाजिनो** **ह्येतस्य** **साम्नः** **।।**
<!-- /sanskrit:devanagari -->
<!-- hide type:verse-number --> ।। ५ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.5
<!-- hide type:commentary-prefix --> **प्र.** <!-- /hide --> –**अथ** **यत्** **सम्प्रति** **मध्यन्दिने** **स** **उद्गीथः** इत्यादि ।**सम्प्रति** **मध्यन्दिने** ऋजुमध्यन्दिने इत्यर्थः ।**प्राजापत्यानां**– ‘देवासुराणां मध्ये ते **सत्तमा**– उत्तमाः इत्यर्थः । उद्गीथसत्तमशब्दयोः संयुक्ततकारश्रुतिमत्त्वसाम्यात् उपजीव्योपजीवकभावोक्तिः द्रष्टव्या ।।
<!-- /commentary -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.5
(प्रतिहारलाणम्।
<!-- /commentary -->
<!-- hide type:separator --> ****** <!-- /hide -->
# Mantra 2.9.6
<!-- sanskrit:devanagari -->
**अथ** **यदुर्ध्वं** **मध्यन्धिनात्** **प्रागपरा**ह्णा**त्** **।** **स** **प्रतिहार** **।** **तपस्य** **गर्भा** **अन्वायत्ता**: **।** **तस्मात्ते** **प्रति**हृ**ता** **नावपद्यन्ते**,**प्रतिहारभाजिनो** **ह्ये**तस्य** **साम्न**: **।।**
<!-- /sanskrit:devanagari -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.6
<!-- hide type:commentary-prefix --> **प्र.** <!-- /hide -->–**अथ** **यदुर्ध्वं** **मध्यन्धिनात्** **प्रागपरा**ह्णा**त्** **।** **स** **प्रतिहार**: **इत्यादि । सवितुः प्रतिहारभक्तिरूपोपजीवित्वादेव ऊर्ध्वं प्रतिहताः सन्तः** **गर्भाः** **नावपद्यन्ते**–**द्वारे सत्यपि नाध: पतन्ति इत्यर्थः ।।
<!-- /commentary -->
<!-- hide type:editorial-heading --> **[उपद्रवलक्षणम्।** <!-- /hide -->
<!-- hide type:separator --> ****** <!-- /hide -->
# Mantra 2.9.7
<!-- sanskrit:devanagari -->
**अथ** **यदूर्ध्वमपरा**ह्णा**त्** **प्रागस्तमयात्**,**स** **उपद्रवः** **।** **तदस्यारण्याः** **अन्वायत्ताः** **।** **तस्मात्ते** **पुरुष** **दृष्ट्वा** **कक्षँ** **श्वभ्रमित्युपद्रवन्ति** **।** **उपद्रवभाजिनो** **ह्ये**तस्य** **साम्न**: **।।**
<!-- /sanskrit:devanagari -->
<!-- hide type:verse-number --> ।। ७ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.7
<!-- hide type:commentary-prefix --> **प्र.** <!-- /hide -->.-**अथ** **उपद्रवः** इत्यादि । आदित्यसम्बन्ध्युपद्रवभक्त्युपजीवित्वात् एव पुरुषदर्शनभीतानां आरण्यानां कक्षश्वभ्रादिषु उपद्रवणम् इत्यर्थः ।।
<!-- /commentary -->
<!-- hide type:editorial-heading --> **[निधनलक्षणम्]** <!-- /hide -->
<!-- hide type:separator --> ****** <!-- /hide -->
# Mantra 2.9.8
<!-- sanskrit:devanagari -->
**अथ** **यत्प्रथमास्तमिते**,**तन्निधनम्** **।** **तदस्य** **पितरोऽन्वायत्ताः** **।** **तस्मात्तान्निदधति**;**निधनभाजिनः** **ह्येतस्य** **साम्नः** **।** **एवं** **खल्वमुमादित्यँ** **सप्तविधँ** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। ८ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति नवमः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.9.8
<!-- hide type:commentary-prefix --> **प्र.** <!-- /hide -->–**अथ……साम्नः**। श्राद्धकर्तारो हि दर्भेषु पितॄन् निक्षिपन्ति, तदर्थान् पिण्डान् वा इत्यर्थः ।**निधनभाजिनः** **हि**– निधनोपजीवित्वात् पितॄणां दर्भेषु निधनं प्राप्तवन्तः । उक्तमुपासनम् उपसंहरति **ह्येवं……उपास्ते**।।
<!-- /commentary -->
<!-- hide type:section-marker --> ॥ इति नवमखण्डभाष्यम् ॥ <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **दशमः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[सप्तविधे** **साम्नि** **आत्मसंमितत्वातिमृत्युत्वोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.10.1
<!-- sanskrit:devanagari -->
**अथ** **खल्वात्मसंमितमतिमृत्यु** **सप्तविधँ** **सामोपासीत**,**हिङ्कार** **इति** **त्र्यक्षरं** **प्रस्ताव** **इति** **त्र्यक्षरं** **तत्** **समम्** **।।**
<!-- /sanskrit:devanagari -->
<!-- hide type:verse-number --> ।।१।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.1
<!-- hide type:commentary-prefix --> **प्र.** <!-- /hide --> –**अथ……उपासीत** **।** **अथ**– अध्यस्तादित्यभावसप्तविधसामोपासनोपदेशानन्तरम् अतिक्रान्तादित्यसप्तविधसामोपासनम् उपदिश्यते इत्यर्थः । अत्र **मृत्यु** शब्देन आदित्यः अभिधीयते । आदित्यस्य अहोरात्रकालावर्तनेन जगन्नाशहेतुत्वात् मृत्युत्वम् ।**आत्मसंमितम्**– आत्मनां स्वेषाम् एषामेव त्र्यक्षरत्वेन परस्परसंमितत्वकथनात् आत्मसंमितत्वम् । द्वाविंशत्यक्षरात्मकस्य सप्तविधसामभक्तिविशेषस्य एकविंशति लक्षणादित्यसंख्यातिरेकित्वात् अतिमृत्युत्वम् । आत्मसम्मितत्वात् अतिमृत्युत्वप्रकारमेव दर्शयति ।**हिङ्कार** **इति……समम्**। अतश्च एतयोः उभयोः समत्वादेव आवापोद्वापौ न कर्तव्यौ इत्यर्थः ।।
<!-- /commentary -->
# Mantra 2.10.2
<!-- sanskrit:devanagari -->
**आदिरिति** **व्द्य**क्षरं** **प्रतिहार** **इति** **चतुरक्षरं** **तत** **इहेकं** **तत्** **समम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.2
<!-- hide type:commentary-prefix --> **प्र.** <!-- /hide --> –**आदिरिति……तत्समम्**। चतुरक्षरात् एकमक्षरं गृहीत्वा **व्द्य** यक्षरे निवेशिते समं भवति इत्यर्थः ।।
<!-- /commentary -->
# Mantra 2.10.3
<!-- sanskrit:devanagari -->
**उद्गीथ** **इति** **त्र्यक्षरम्** **उपद्रव** **इति** **चतुरक्षरं** **त्रिभिस्त्रिभिः** **समं** **भवति**,**अक्षरमतिशिष्यते** **।** **त्र्यक्षरं** **तत्समम्** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.3
<!-- hide type:commentary-prefix --> **प्र.** <!-- /hide -->.-**उद्गीथ** **इति……समम्**। उपद्रवः इति चतुरक्षरे एकस्मिन् अक्षरे पृथक्कृते सति अवशिष्टं त्र्यक्षरं सममेव भवति इत्यर्थः ।।
<!-- /commentary -->
# Mantra 2.10.4
<!-- sanskrit:devanagari -->
**निधनमिति** **त्र्यक्षरं** **तत्सममेव** **भवति** **।** **तानि** **ह** **वा** **एतानि** **द्वाविंशतिः** **अक्षराणि** **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.4
<!-- hide type:commentary-prefix --> **प्र.** <!-- /hide -->.-**निधनमिति** **त्र्यक्षरं** **तत्सममेव** **भवति** **।** **उपसंहरति** **।** **तानि** **अक्षराणि**।

स्पष्टोऽर्थः ।।
<!-- /commentary -->
# Mantra 2.10.5
<!-- sanskrit:devanagari -->
**एकविंशत्यादित्यमाप्नोति** **एकविंशो** **वा** **इतोऽसावादित्यः** **।** **द्वाविंशेन** **परमादित्याज्जयति** **।** **तन्नाकं** **तद्विशोकम्** **।।**
<!-- /sanskrit:devanagari -->
<!-- hide type:verse-number --> ।। ५ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.5
<!-- hide type:commentary-prefix --> **प्र.** <!-- /hide -->.-**एकविंशत्या……आदित्यः**। ‘द्वादशमासाः पञ्चर्तवः त्रय इमे लोकाः असावादित्य एकविंशः’ (ऐ.ब्रा.४-५, तां.ब्रा.१०-१-१०) इति श्रुतेः यतः आदित्यस्य एकविंशत्वं, अतः सप्तविधभक्तिनामाक्षरगतैकविंशतिसंख्यया एकविंशतिसंख्याकम् आदित्यं प्राप्नोति । आदित्यसालोक्यं प्राप्नोति इत्यर्थः ।**द्वाविंशेन……तद्विशोकम्**। अवशिष्टेन **द्वाविंशेन** अक्षरेण **आदित्यात्** परं दुःखासम्भिन्नं लोकं प्राप्नाति इत्यर्थः ।।
<!-- /commentary -->
# Mantra 2.10.6
<!-- sanskrit:devanagari -->
**आप्नोतीहादित्यस्य** **जयम्**;**परो** **हास्यादित्यजयाज्जयो** **भवति** **।** **य** **एतदेवं** **विद्वान्** **आत्मसंमितमतिमृत्यु** **सप्तविधँ** **सामोपास्ते** **सामोपास्ते** **।।**
<!-- /sanskrit:devanagari -->
<!-- hide type:verse-number --> ।। ६ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ॥ इति दशमः खण्डः ॥ <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.10.6
<!-- hide type:commentary-prefix --> **प्र.** <!-- /hide --> **आप्नोतीहादित्यस्य** **जयम्** इति ।**इह**– लोके आदित्यजयं प्राप्नोति इत्यर्थः ।**परो** **हास्य** **विद्वान्** इत्यादि । य एवमुपास्ते तस्य आदित्यजयात् सर्वोत्कर्षो भवति इत्यर्थः ।।
<!-- /commentary -->
<!-- hide type:section-marker --> ।। इति दशमखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **एकादशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[प्राणेषु** **गायत्रसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.11.1
<!-- sanskrit:devanagari -->
**मनो** **हिङ्कारो**,**बाक्** **प्रस्तावः**,**चक्षुरुद्गीथः**,**श्रोत्रं** **प्रतिहारः**,**प्राणो** **निधनम्** **।** **एतद्** **गायत्रं** **प्राणेषु** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.11.1
<!-- hide type:commentary-prefix --> **प्र.** <!-- /hide -->–**अथ गायत्ररथन्तरादिसामोपासनं प्रस्तूयते –** **मनो……निधनम्** इति गायत्राख्यस्य साम्न: हिङ्कारप्रस्तावोद्गीथप्रतिहारनिधनाख्यपञ्चविधभक्तिषु मनो वाक्चक्षुश्श्रोत्रप्राणदृष्टिः कर्तव्या इत्यर्थः ।**एतद्गायत्रं** **प्राणेषु** **प्रोतम्**। अनेन आकारेण गायत्राख्यस्य साम्रः मन आदि प्राणानां च अध्यासाधिष्ठानभावलक्षणसम्बन्धेन परस्परसम्बद्धम् इत्यर्थः ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.11.2
<!-- sanskrit:devanagari -->
**स** **य** **एवमेतद्गायत्रं** **प्राणेषु** **प्रोतं** **वेद**,**प्राणी** **भवति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्कीर्त्या** **।** **महामनाः** **स्यात्**,**तद्व्रतम्** **॥**
<!-- /sanskrit:devanagari -->
<!-- hide type:verse-number --> ॥ २ ॥ <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति एकादशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.11.2
<!-- hide type:commentary-prefix --> **प्र.** <!-- /hide -->.-तत्फलमाह **स** **य**……..**वेद** इत्यादि ।**प्राणी** **भवति**– अविकलेन्द्रियो भवति इत्यर्थः ।**ज्योक्**– उज्वलः, व्याध्यादिभिः अनुपहतः इत्यर्थः ।**महामनाः** **स्यात्**– वदान्यमनस्को भवेत् इत्यर्थः **तद्व्रतम्**– महामनस्कत्वम् एतदुपासनाङ्गम् इत्यर्थः । एवमग्रेऽपि नेयम् । शिष्टं स्पष्टम् ।।
<!-- /commentary -->
<!-- hide type:section-marker --> ।। इति एकादशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **द्वादशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[रथन्तरसामः** **उपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.12.1
<!-- sanskrit:devanagari -->
**अभिमन्थति** **स** **हिङ्कारः** **धूमो** **जायते** **स** **प्रस्तावः**,**ज्वलति** **स** **उद्गीथः**,**अङ्गारा** **भवन्ति** **स** **प्रतिहारः**,**उपशाम्यति** **तन्निधनँ** **सँशाम्यति** **तन्निधनम्** **।** **तद्रथन्तरमग्नौ** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.12.1
<!-- hide type:commentary-prefix --> **प्र.** <!-- /hide -->.-**अभिमन्थति इत्यादि ।**उपशम**: – सावशेषः शमः । निःशेषोपशमः **संशमः**। एतद्रथन्तरं व्रतम् । अग्नेः अभिमुखो **नाचामेत्** न भक्षयेत् । न **निष्ठीवेत्** श्लेष्मादिनिरसनं च न कुर्यात् इत्यर्थः ।
<!-- /commentary -->
# Mantra 2.12.2
<!-- sanskrit:devanagari -->
**स**,**य** **एतदेवं** **रथन्तरमग्नौ** **प्रोतं** **वेद**,**ब्रह्मवर्चस्यन्नादो** **भवति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्कीर्त्या** **।** **न** **प्रत्यङ्डग्निमाचामेन्न** **निष्ठीवेत्** **।** **तद्व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति द्वादशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.12.2
<!-- hide type:commentary-prefix --> **प्र.** <!-- /hide --> –**स** **य** **वेद** इत्यादि । अग्नेरभिमुखो’ **नाचामेत्**– न भक्षयेत् । न **निष्ठीवेत्**– श्लेष्मादिनिरसनञ्च न कुर्यादित्यर्थः ।।
<!-- /commentary -->
<!-- hide type:section-marker --> ।। इति द्वादशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **त्रयोदशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[मिथुने** **वामदेव्योपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.13.1
<!-- sanskrit:devanagari -->
**उपमन्त्रयते** **स** **हिङ्कारः**,**ज्ञपयते** **स** **प्रस्तावः**,**स्त्रिया** **सह** **शेते** **स** **उद्गीथः**,**प्रतिर्स्त्री** **सह** **शेते** **स** **प्रतिहारः**,**कालं** **गच्छति** **तन्निधनम्**,**पारं** **गच्छति** **तन्निधनम्** **।** **एतद्वामदेव्यं** **मिथुने** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.13.1
<!-- hide type:commentary-prefix --> **प्र.** <!-- /hide --> –**उपमन्त्रयते** **स** **हिङ्कारः**। **उपमन्त्रणं**– संकेतकरणम् ।**ज्ञपयते** **स** प्रस्तावः ।**ज्ञपनं**– तोषणम् । मरणतोषणानिशामनेषु मित्वात् ज्ञा धातोर्हस्वः ।**स्त्रिया** **सह** **शेते** **स** **उद्गीथः**। एकपर्यङ्कोपवेशनं सहशयनम् ।**प्रतिस्त्री** **सह** **शेते** **स** **प्रतिहारः**। स्त्रिया आभिमुख्येन शयनम् इत्यर्थः ।**कालं……निधनम्**। मैथुननिवृत्तिः इत्यर्थः ।।
<!-- /commentary -->
<!-- hide type:editorial-heading --> **[वामदेव्योपासनस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.13.2
<!-- sanskrit:devanagari -->
**स** **य** **एवमेतद्** **वामदेव्यं** **मिथुने** **प्रोतं** **वेद**,**मिथुनीभवति**,**मिथुनात्** **मिथुनात्** **प्रजायते**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या** **।** **न** **काञ्चन** **परिहरेत्**,**तद्व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति त्रयोदशः खण्डः ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.13.2
<!-- hide type:commentary-prefix --> **प्र.** <!-- /hide --> **फलमाह….** **स** **य……वेद** इत्यादि ।**मिथुनी** **भवति**। सर्वदा स्त्रिया अवियुक्तो भवति इत्यर्थः ।**मिथुनान्मिथुनात्प्रजायते**। अमोघरेताः भवति इत्यर्थः ।**न** **काञ्चन** **परिहरेत्** **तद्व्रतम्**। काञ्चन स्त्रियं प्रार्थयमानाम् इति शेषः । प्रार्थयमानसर्वयोषिद्गमनस्य वामदेव्योपासनाङ्गत्वेन विधानात् परदारगमनप्रतिषेधकवचनानि तदतिरिक्तविषयाणि द्रष्टव्यानि ।।
<!-- /commentary -->
<!-- hide type:section-marker --> **चतुर्दशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[आदित्ये** **बृहत्सामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.14.1
<!-- sanskrit:devanagari -->
**उद्यन्** **हिङ्कारः**,**उदितः** **प्रस्ताव**: **मध्यन्दिन** **उद्गीथः**,**अपरा**ह्णः** **प्रतिहारः**,**अस्तं** **यन्निधनम्** **।** **एतद्वृहदादित्ये** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.14.1
–
<!-- hide type:commentary-prefix --> **प्र.** <!-- /hide -->–**उद्यन्** **हिङ्कारः** **उदितः** **प्रस्तावः** इत्यादि । आदित्य इति शेषः ।**मध्यन्दिन** **उद्गीथः**। मध्यन्दिनकालावच्छिन्नः आदित्यः उद्गीथः इत्यर्थः ।**अपरा**ह्णः **प्रतिहारः**। अपराहकालावच्छिन्नः आदित्यः प्रतिहारः इत्यर्थः ।**अस्तं** **यन्निधनम्** **।** **यन्**– गच्छम् इत्यर्थः ।।
<!-- /commentary -->
# Mantra 2.14.2
<!-- sanskrit:devanagari -->
**स** **य** **एवमेतद्वृहदादित्ये** **प्रोतं** **वेद**,**तेजस्व्यन्नादो** **भवति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या**,**तपन्तं** **न** **निन्देत्** **।** **तद्व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति चतुर्दशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.14.2
<!-- hide type:commentary-prefix --> **प्र.** <!-- /hide -->–**स** **य** **एवमेतद्वृहदादित्ये** **प्रोतं** **वेद** इत्यादि ।**तपन्तं** **न** **निन्देत्** **तद्व्रतम्**। तपन्तम् आदित्यं न निन्देत् इत्यर्थः ।।
<!-- /commentary -->
<!-- hide type:section-marker --> ।। इति चतुर्दशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **पञ्चदशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[पर्जन्येवैरूप्यसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.15.1
<!-- sanskrit:devanagari -->
**अभ्राणि** **संप्लवन्ते** **स** **हिङ्कारः**,**मेघो** **जायते** **स** **प्रस्तावः**,**वर्षति** **स** **उद्गीथः**,**विद्योतते** **स्तनयति** **स** **प्रतिहारः**,**उद्गृह्णाति** **तन्निधनम्** **।** **एतद्** **वैरूपं** **पर्जन्ये** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.15.1
<!-- hide type:commentary-prefix --> **प्र.** <!-- /hide --> –**अभ्राणि** **सम्प्लवन्ते** **स** **हिङ्कारः** **।** **अभ्राणि**– जलधारकत्वमात्रावस्थापन्नानि। संप्लवः-सञ्चारः ।**मेघो** **जायते** **।** **मेघः** सेचकत्वावस्थापन्नः ।**उद्गृह्णाति** उद्ग्रहणम् वर्षसमाप्तिः ।**एतद्** **वैरूपं** **पर्जन्ये** **प्रोतं**। वैरूपं-वैरूपाख्यं साम इत्यर्थः ।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.15.2
<!-- sanskrit:devanagari -->
**स**,**य** **एवमेतद्** **वैरूप्यं** **पर्जन्ये** **प्रोतं** **वेद**,**विरूपाँश्च** **सुरूपाँश्च** **पशूनवरुन्धे**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या** **।** **वर्षन्तं** **न** **निन्देत्** **।** **तद्व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति पञ्चदशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.15.2
<!-- hide type:commentary-prefix --> **प्र.** <!-- /hide -->.-**स** **य** **अवरुन्धे** **।** **विरूपान्**– ‘विविधरूपान्’ सुरूपान् – शोभनरूपान् **अवरुन्धे**– प्राप्नोति इत्यर्थः ।**वर्षन्तं** **न** **निन्देत्** **तद्व्रतम्**। **वर्षन्तं**– पर्जन्यम् इत्यर्थः ।।
<!-- /commentary -->
<!-- hide type:section-marker --> ।। इति पञ्चर्दशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **षोडशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[वैराजसाम्नः** **उपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.16.1
<!-- sanskrit:devanagari -->
**वसन्तो** **हिङ्कारः**,**ग्रीष्मः** **प्रस्तावः**,**वर्षा** **उद्गीथः**,**शरत्** **प्रतिहारः**,**हेमन्तो** **निधनम्** **।** **एतद्** **वैराजमृतुषु** **प्रोतम्** **।।**
<!-- /sanskrit:devanagari -->
<!-- hide type:verse-number --> ।।१।। <!-- /hide -->
<!-- hide type:separator --> ****** <!-- /hide -->
# Mantra 2.16.2
<!-- sanskrit:devanagari -->
**स** **य** **एवमेतद्** **वैराजमृतुषु** **प्रोतं** **वेद**,**विराजति** **प्रजया** **पशुभिर्ब्रह्मवर्चसेन**,**सर्वमायुरेति**,**ज्योग्जीवति**,**महान्** **प्रजया** **पशुभिर्भवति**,**महान्** **कीर्त्या** **ऋतून्** **न** **निन्देत्**,**तत्** **व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति षोडशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.16.2
<!-- hide type:commentary-prefix --> **प्र.** <!-- /hide --> –**वसन्तो** **हिङ्कारः** इत्यादि । स्पष्टम् ।**वैराजं**– वैराजाख्यं साम इत्यर्थः ।।
<!-- /commentary -->
<!-- hide type:section-marker --> ।। इति षोडशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **सप्तदशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[श**क्क**रीसाम्न**:**उपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.17.1
<!-- sanskrit:devanagari -->
**पृथिवी** **हिङ्कारः**,**अन्तरिक्षं** **प्रस्तावः**,**द्यौरुद्गीथः**,**दिशः** **प्रतिहारः**,**समुद्रो** **निधनम्** **।** **एताः** **श**क्क**र्यो** **लोकेषु** **प्रोताः** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.17.1
<!-- hide type:commentary-prefix --> **प्र.** <!-- /hide --> –**पृथिवी** **हिङ्कारः** इत्यादि । स्पष्टम् ।**शक्क**र्यः**– शक्कर्याख्यं साम इत्यर्थः । ‘नित्य बहुवचनम् ।।
<!-- /commentary -->
<!-- hide type:editorial-heading --> **[श**क्क**रीसाम्नः** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.17.2
<!-- sanskrit:devanagari -->
**स** **य** **एवमेताः** **श**क्व**र्यो** **लोकेषु** **प्रोता** **वेद** **लोकीभवति**,**सर्वमायुरेति**,**ज्योग्** **जीवति** **महान्** **प्रजया** **पशुभिर्भवति**,**महान्** **कीर्त्या** **।** **लोकान्** **निन्देत्**,**तद्** **व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति सप्तदशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.17.2
<!-- hide type:commentary-prefix --> **प्र.** <!-- /hide -->–**स** **य** **एवमेताः** इत्यादि ।**लोकीभवति**– उत्तमलोकप्राप्तो भवति इत्यर्थः । शिष्टं स्पष्टम् ।।
<!-- /commentary -->
<!-- hide type:section-marker --> ।। इति सप्तदशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **अष्टादशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[पशुदृष्ट्या** **रेवतीसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.18.1
<!-- sanskrit:devanagari -->
**अजा** **हिङ्कारः**,**अवयः** **प्रस्तावो** **गाव** **उद्गीथः**,**अश्वाः** **प्रतिहारः**,**पुरुषो** **निधनम्** **।** **एतारेवत्यः** **पशुषु** **प्रोता**: **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
# Mantra 2.18.2
<!-- sanskrit:devanagari -->
**स**,**य** **एवमेता** **रेवत्यः** **पशुषु** **प्रोता** **वेद**,**पशुमान्** **भवति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या** **।** **पशून्** **न** **निन्देत्** **।** **तद्** **व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति अष्टादशः खण्डः ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.18.1
<!-- hide type:commentary-prefix --> **प्र.** <!-- /hide -->**–** **अजा……पशुषु** **प्रोता**: **।** **रेवत्य**: **इत्यपि शक्कर्यः इतिवत् नित्यबहुवचनं, सामविशेषनाम ।।
<!-- /commentary -->
<!-- hide type:section-marker --> ।। इति अष्टादशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **एकोनविंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[अङ्गदृष्ट्या** **यज्ञायज्ञीयसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.19.1
<!-- sanskrit:devanagari -->
**लोम** **हिङ्कारः**,**त्वक्** **प्रस्तावो**,**माँसमुद्गीथः**,**अस्थि** **प्रतिहारः**,**मज्जा** **निधनम्** **।** **एतद्** **यज्ञायज्ञीयमङ्गेषु** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
# Mantra 2.19.2
<!-- sanskrit:devanagari -->
**स** **य** **एवमेतद्** **यज्ञायज्ञीयमङ्गेषु** **प्रोतं** **वेद**,**अङ्गीभवति** **।** **नाङ्गेन** **विहूर्च्छति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या** **।** **संवत्सरं** **मज्जो** **नाश्नीयात्** **।** **तद्** **व्रतं**,**मज्जो** **नाश्नीयादिति** **वा** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति एकोनविशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.19.1
<!-- hide type:commentary-prefix --> **प्र.** <!-- /hide -->.-**लोमहिङ्कारस्त्वक्प्रस्ताव**: **इत्यादि । स्पष्टम् ।।**
<!-- /commentary -->
<!-- commentary: {"commentary_id": "rangaramanuja-muni-prakashika"} -->
# Commentary: 2.19.2
**स** **य** **एवमेतद्यज्ञायज्ञीयम्** इत्यादि ।**अङ्गीभवति**– समग्राङ्गयुक्तो भवति इत्यर्थः ।**नाङ्गेन** **विहूर्च्छति** **।** **अङ्गेन**– हस्तपादादिना **न** **विहूर्च्छति** कुटिलो न भवति इत्यर्थः । ‘हुर्छा कौटिल्ये’ (धा.पा.२११) इति हि धातुः।**संवत्सरं** **मज्जो** **नाश्नीयात्** **तद्वतम्** **।** **मज्ज**:-**मज्जाख्यं मांसविशेषान् इत्यर्थः । मज्जो नाश्नीयादिति वा । व्रतं । सर्वदा इति शेषः ।।
<!-- /commentary -->
<!-- hide type:section-marker --> ।। इति एकोनविंशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **विंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[राजनसामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.20.1
<!-- sanskrit:devanagari -->
**अग्निर्हिङ्कारो**,**वायुः** **प्रस्तावः**,**आदित्य** **उद्गीथः**,**नक्षत्राणि** **प्रतिहारः**,**चन्द्रमा** **निधनम्**,**एतद्** **राजनं** **देवतासु** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.20.1
<!-- hide type:commentary-prefix --> **प्र.** <!-- /hide --> –**अगिर्हिङ्कारः** इत्यादि । स्पष्टम् ।**राजनं**– राजनाख्यं साम इत्यर्थः ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.20.2
<!-- sanskrit:devanagari -->
**स**,**य** **एवमेतद्** **राजनं** **देवतासु** **प्रोतं** **वेद**,**एतासामेव** **देवतानाँ** **सलोकताँ** **सार्ष्टिताँ** **सायुज्यं** **गच्छति**,**सर्वमायुरेति**,**ज्योग्** **जीवति**,**महान्** **प्रजया** **पशुभिर्भवति**,**महान्** **कीर्त्या** **।** **ब्राह्मणान्न** **निन्देत्**,**तद्** **व्रतम्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति विंशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.20.2
<!-- hide type:commentary-prefix --> **प्र.** <!-- /hide -->.-**स** **य** **एवमेतद्राजनम्** इत्यादि ।**सार्ष्टिता**– समानऋद्धित्वम् ।**सायुज्यं**– समानभोग्यत्वम् ।**ब्राह्मणान्** **न** **निन्देत्** **तद्व्रतम्**। एते वै देवाः प्रत्यक्षं यद्ब्राह्मणाः’ । इति श्रुतेः । ब्राह्मणनिन्दैव देवतानिन्दा इति भावः ।।
<!-- /commentary -->
<!-- hide type:section-marker --> ।। इति विंशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **एकविंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[त्रयीविद्यादिदृष्ट्या** **सामोपासनम्]** <!-- /hide -->
<!-- hide type:separator --> ****** <!-- /hide -->
# Mantra 2.21.1
<!-- sanskrit:devanagari -->
**त्रयी** **विद्या** **हिङ्कारस्त्रय** **इमे** **लोकास्स** **प्रस्तावोऽग्निर्वायुरादित्यस्स** **उद्गीथो** **नक्षत्राणि** **वयाँसि** **मरीचयस्स** **प्रतिहारः**,**सर्पा** **गन्धर्वाः**,**पितरस्तत्रिधनम्** **।** **एतत्** **साम** **सर्वस्मिन्** **प्रोतम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.21.1
<!-- hide type:commentary-prefix --> **प्र.** <!-- /hide -->.-**त्रयी** **विद्या** **हिङ्कारस्त्रय** **इमे** **लोकास्स**: **इत्यादि । स्पष्टम् ।** **एतत्** **साम** **सर्वस्मिन्** **प्रोतम्**। अत्र सामनामविशेषानिर्देशात् सामशब्दः सामसामान्यपरः ।।
<!-- /commentary -->
<!-- hide type:editorial-heading --> **[तस्य** **फलम्]** <!-- /hide -->
<!-- hide type:separator --> ****** <!-- /hide -->
# Mantra 2.21.2
<!-- sanskrit:devanagari -->
**स** **य** **एवमेतत्** **साम** **सर्वस्मिन्** **प्रोतं** **वेद**,**सर्वँ** **ह** **भवति** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.21.2
<!-- hide type:commentary-prefix --> **प्र.** <!-- /hide --> –**स** **य** **एवमेतत्** **साम** **सर्वस्मिन्** **प्रोतं** **वेद**। तस्य सर्वं हि भवति । काम्यमानं सर्वम् आप्नोति इत्यर्थः ।।
<!-- /commentary -->
<!-- hide type:editorial-heading --> **[त्रयीविद्यादिस्तुतिः]** <!-- /hide -->
<!-- hide type:separator --> ****** <!-- /hide -->
# Mantra 2.21.3
<!-- sanskrit:devanagari -->
**तदेष** **श्लोकः** **।** **यानि** **पञ्चधा** **त्रीणि** **त्रीणि** **तेभ्यो** **न** **ज्याय**: **परमन्यदस्ति** **।।**
<!-- /sanskrit:devanagari -->
<!-- hide type:verse-number --> ।।३।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.21.3
<!-- hide type:commentary-prefix --> **प्र.** <!-- /hide -->.-**तदेष** **श्लोकः**। तत् – उक्ते सर्वात्मकसामोपासने **एषः** वक्ष्यमाणमन्त्रोऽप्यस्ति इत्यर्थः । तमेवाह –**यानि……परमन्यदस्ति** **।** **त्रीणि** **त्रीणि**– त्रयी विद्या हिङ्कारस्रय इमे लोका ‘इत्यादिना उक्तानि [त्रयीविद्या, लोकत्रयं, अग्निवाय्वादित्याः, नक्षत्रवयोमरीचयः, सर्पगन्धर्वपितरश्चेत्येतानि यानि त्रीणि हिङ्कारादिरूपेण पञ्चधा भवन्ति । अतः **परं**– उत्कृष्टं **अन्यत्** श्रेयः किमपि नास्ति इत्यर्थः ।।
<!-- /commentary -->
# Mantra 2.21.4
<!-- sanskrit:devanagari -->
**यस्तद्** **वेद** **स** **वेद** **सर्वं** **सर्वा** **दिशो** **बलिमस्मै** **हरन्ति** **।।** **सर्वमस्मीत्युपासीत**,**तद्** **व्रतं** **तद्** **व्रतम्** **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति एकविंशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.21.4
<!-- hide type:commentary-prefix --> **प्र.** <!-- /hide --> –**यस्तद्वेद** **स** **वेद** **सर्वं**। एतदुपासकः सर्वज्ञो भवति इत्यर्थः ।**सर्वा……हरन्ति**। सर्वदिग्वर्तिनोपि वशीकृताः **अस्मै**–**उपासकाय उपहारान् समर्पयन्ति इत्यर्थः ।**सर्वमस्मीत्युपासीत**। सामसामान्ये उक्तरीत्या ‘सर्वत्वाश्रयत्वेन स्वाभिन्नत्वेन च उपासना कर्तव्या इत्यर्थः ।**तद्** **व्रतं** **तद्** **व्रतम्**। तस्य तदेव व्रतम् , नान्यद् ।व्रतमस्ति इत्यर्थः । द्विरुक्तिः सामोपासनसमाप्त्यर्था ।।
<!-- /commentary -->
<!-- hide type:section-marker --> ।। इति एकविंशखण्डभाष्यम् ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **द्वाविंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[गानविशेषोपदेशः]** <!-- /hide -->
<!-- hide type:separator --> ****** <!-- /hide -->
# Mantra 2.22.1
<!-- sanskrit:devanagari -->
**विनर्दि** **साम्नो** **वृणे** **पशव्यमित्यग्नेरुद्गीथोऽनिरुक्तः** **प्रजापते**: **निरुक्तस्सोमस्य** **मृदु** **श्लक्ष्णं** **वायोः** **श्लक्ष्णं** **बलवदिन्द्रस्य** **क्रौञ्चं** **बृहस्पतेरपध्वान्तं** **वरुणस्य** **तान्** **सर्वानेवोपसेवेत**,**वारुणं** **त्वेव** **वर्जयेत्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.22.1
<!-- hide type:commentary-prefix --> **प्र.** <!-- /hide -->–**एवं सामोपासनं समाप्य गानविशेषान् उद्गातुरुपदिशति –** **विनर्दिसाम्नो** **वृणे** **पशव्यम्** इति । विशिष्टो नर्दः स्वरविशेषः, ऋषभकूजितसमः सः अस्य अस्तीति विनर्दि । गानमिति वाक्यशेषः ।**साम्नः**– सामसम्बन्धि ।**पशव्यं**– पशुहितम् । ‘उगवादिभ्यो यत्’ (पा.सू.५-१-२) इति यत् । सामसम्बन्दिविनर्दिगानं **वृणे**–**प्रार्थयेत पुरुषव्यत्ययश्छान्दसः ।**अग्नेरुद्गीथोऽनिरुक्तः**। अग्निदेवत्यम् उद्गानं **अनिरुक्तः**. अस्पष्टं भवति । अस्पष्टो गानविशेषोऽग्निप्रीतिहेतुः भवति इत्यर्थः ।**प्रजापतेर्निरुक्तः**। **निरुक्तः**– स्पष्टो गानविशेषः प्रजापतिदैवत्यः । प्रजापतिप्रीतिहेतुः इत्यर्थः ।**सोमस्य** **मृदु** **श्लक्ष्णं** **वायोः** **श्लक्ष्णं**। स्पष्टम् ।**बलवदिन्द्रस्य** **।** **बलवत्**– बलवत्प्रयत्रोपेतम् इत्यर्थः ।**क्रौञ्चं** **बृहस्पतेः**। क्रौञ्चपक्षिनादसमं बार्हस्पत्यं गानम् इत्यर्थः ।**अपध्वान्तं** **वरुणस्य** भिन्नकांस्यसमं वारुणगानमित्यर्थः **तान्** **वर्जयेत्**। अपध्वान्तगानव्यतिरिक्तान् सर्वान् उद्गीथान् उपसेवेत इत्यर्थः ।।
<!-- /commentary -->
# Mantra 2.22.2
<!-- sanskrit:devanagari -->
**अमृतत्वं** **देवेभ्य** **आगायानीत्यागायेत्** **।** **स्वधां** **पितृभ्य** **आशां** **मनुष्येभ्यस्तृणोदकं** **पशुभ्यः**,**स्वर्गं** **लोकं** **यजमानाय**,**अन्नमात्मन** **आगायानीति** **।** **एतानि** **मनसा** **ध्यायन्** **अप्रमत्तः** **स्तुवीत** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.22.2
<!-- hide type:commentary-prefix --> **प्र.** <!-- /hide --> –**अमृतत्वं……आगायेत्**। अमृतत्वप्राप्तिम् **आगायानि**– गानेन साधयानि इति **आगायेत्**– गानं कुर्यात् इत्यर्थः । यथाप्रार्थनं फलं भवति इति भावः ।**स्वधां** **पितृभ्यः**। आगायानि इति सर्वत्र सम्बन्धः ।**आशां** **मनुष्येभ्यः**,**तृणोदकं** **पशुभ्यः**,**स्वर्ग** **लोकं** **यजमानाय**,**अन्नमात्मने** **आगायानि** इति आगायेत् इत्यर्थः ।**एतानि……स्तुवीत** **।** **एतानि**– देवामृतत्वादीनि फलानि मनसा ध्यायन् स्वरादिषु अप्रमत्तस्सन् स्तोत्रं कुर्यात् इत्यर्थः ।।
<!-- /commentary -->
# Mantra 2.22.3
<!-- sanskrit:devanagari -->
**सर्वे** **स्वरा** **इन्द्रस्यात्मानः**,**सर्व** **ऊष्माणः** **प्रजापतेरात्मानः**,**सर्वे** **स्पर्शा**: **मृत्योरात्मानः** **।** **तं** **यदि** **स्वरेषूपालभेत**,**इन्द्रं** **शरणं** **प्रपन्नोऽभूवम्** **।** **स** **त्वा** **प्रतिवक्ष्यतीत्येनं** **ब्रूयात्** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.22.3
<!-- hide type:commentary-prefix --> **प्र.** <!-- /hide -->.-**सर्वे……आत्मनः**। अच:**स्वराः** **।** **आत्मानः**–**‘अवयवसदृशाः इत्यर्थः । श-ष-स-हाः** **ऊष्माणः**। कादयो मावसानाः **स्पर्शाः** **।** **तं** **यदि** **स्वरेषूपालभेत**। एवंविधम् उद्गातारं यदि कश्चित् आगत्य ‘त्वया दुष्टः स्वरः प्रयुक्तः’ इत्युपालम्भं कुर्यात् इत्यर्थः ।**इन्द्रं** **ब्रूयात्** **।** **इन्द्रमहं** **शरणं** गतः । तस्मात् इन्द्रः एव तव प्रत्युत्तरं दास्यति इति तदा तम् आक्षेप्तारं प्रति ब्रूयात् इत्यर्थः ।।
<!-- /commentary -->
# Mantra 2.22.4
<!-- sanskrit:devanagari -->
**अथ** **यद्येनमूष्मसूपालभेत**,**प्रजापति** **शरणं** **प्रपन्नोऽभूवं**,**स** **त्वा** **प्रतिपेक्ष्यतीत्येनं** **ब्रूयात्** **।** **अथ** **यद्येनँ** **स्पर्शेषूपालभेत**,**मृत्युं** **शरणं** **प्रपन्नोऽभूवं**,**स** **त्वा** **प्रतिधक्ष्यतीत्येनं** **ब्रूयात्** **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.22.4
<!-- hide type:commentary-prefix --> **प्र.** <!-- /hide -->–**अथ** **यद्येनमूष्मसूपालभेत** इत्यादि । पूर्ववत् उक्तार्थम् ।**स** **त्वा** **प्रति** **पेक्ष्यतीत्येनं** **ब्रूयात्** **।** **त्वा** **प्रति**– त्वां प्रति **पेक्ष्यति**– चूर्णयिष्यति इत्यर्थः । ‘पिष्ल् सञ्चूर्णने’ (धा.पा.१४५६) इति हि धातुः ।**स** **त्वा** **प्रति** **धक्ष्यतीत्येनं** **ब्रूयात्** **।** **वक्ष्यति** भस्मीकरिष्यति इत्यर्थः । ‘दह भस्मीकरणे’ (धा.पा.९९१) इति हि धातुः ।।
<!-- /commentary -->
# Mantra 2.22.5
<!-- sanskrit:devanagari -->
**सर्वे** **स्वरा** **घोषवन्तो** **बलवन्तो** **वक्तव्याः**,**इन्द्रे** **बलं** **दधानीति** **।** **सर्वे** **ऊष्माणोऽग्रस्ता** **अनिरस्ता** **विवृता** **वक्तव्याः**,**प्रजापतेरात्मानं** **परिददानीति** **।** **सर्वे** **स्पर्शा** **लेशेनानभिनिहिता** **वक्तव्याः**,**मृत्योरात्मानं** **परिहराणीति** **।।**
<!-- /sanskrit:devanagari -->
<!-- hide type:verse-number --> ।। ५ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति द्वाविंशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.22.5
<!-- hide type:commentary-prefix --> **प्र.** <!-- /hide --> –**सर्वे……दधानीति**। घोषवत्तया बलवत्तया उच्चारणम् इन्द्रस्य बलाधायकम् इत्यर्थः ।**सर्वे……वक्तव्याः** **।** **अग्रस्ताः**–**अन्तरप्रवेशिताः ।**अनिरस्ता**: – बहिरक्षिप्ताः। ‘लुमवर्णपदं ग्रस्तं निरस्तं त्वरितोदितम्’ (अ.को. १-६-२०) इत्यमरः ।**विवृताः**–**विवृतप्रयत्नोपेताः।**प्रजापतेरात्मानं** **परिददानीति**। ऊष्मणां प्रजापत्यात्मकत्वात् अग्रस्तत्वादियुक्त ऊष्मोच्चारणे प्रजापतेः आत्मलाभः भवति इत्यर्थः ।**सर्वे** **स्पर्शा**:……**वक्तव्याः**।**लेशेन** अल्पश:**अनभिनिहिताः**– अनभिक्षिप्ताः, अद्रुतोच्चारिता इति यावत् ।**मृत्योरात्मानं** **परिहराणीति**। सर्वेषां स्पर्शानां मृत्य्वात्मकत्वात् स्पर्शानां तेषां दोषेभ्यः परि **हृ** त्य उच्चारणे मृत्योः आत्मैव दोषेभ्यः परिहतो भवति इति भावः ।।
<!-- /commentary -->
<!-- hide type:section-marker --> [इति द्वाविंशखण्डभाष्यम्] <!-- /hide -->
<!-- hide type:separator --> ****** <!-- /hide -->
<!-- hide type:section-marker --> **त्रयोविंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[ओङ्कारब्रह्मोपासनविधिः]** <!-- /hide -->
<!-- hide type:separator --> ****** <!-- /hide -->
# Mantra 2.23.1
<!-- sanskrit:devanagari -->
**त्रयो** **धर्मस्कन्धा** **यज्ञोऽध्ययनं** **दानमिति** **प्रथमः**,**तप** **एव** **द्वितीयः**,**ब्रह्मचार्याचार्यकुलवासी** **तृतीयोऽत्यन्तमात्मानमाचार्यकुलेऽवसादयन्** **।** **सर्व** **एते** **पुण्यलोका** **भवन्ति**;**ब्रह्मसँस्थोऽमृतत्वमेति** **।।**
<!-- /sanskrit:devanagari -->
<!-- hide type:verse-number --> ।।१।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.23.1
<!-- hide type:commentary-prefix --> **प्र.** <!-- /hide -->**– ओङ्कारेण ब्रह्मोपासनं विधातुं प्रस्तौति –** **त्रयो** **धर्मस्कन्धाः** इत्यादि ।**धर्मस्कन्धाः**– धर्मसाधकमार्गाः । आश्रमरूपमार्गाः त्रयः इत्यर्थः ।**यज्ञो**….**प्रथमः**। यज्ञाध्ययनदानशब्दैः गृहस्थाश्रमः उच्यते । अध्ययनशब्दः वेदाभ्यासपरः ।**तप** **एव** **द्वितीयः**। तपश्शब्देन वैखानसपारिव्राज्ययोः ग्रहणम् । उभयोः तपःप्रधानत्वात् । तपश्शब्दो हि कायक्लेशे रूढः । स च द्वयोरपि समानः ।**ब्रह्मचारी……अवसादयन्**। अत्यन्तम् आचार्यकुले नियमैः देहं क्षपयन् तृतीयाश्रमे इत्यर्थः ।**सर्वे** **एते……एति**। एवं त्रित्वेन सङ् गृहीतानां चतुर्णाम् आश्रमाणां मध्ये यः **ब्रह्मसंस्थः** ब्रह्मनिष्ठः स मुक्तिभाग् भवति । ब्रह्मनिष्ठाविकला: केवलाश्रमिणः पुण्यलोकभाजः भवन्ति इत्यर्थः । एवमेव हि ‘अनुष्ठेयं बादरायणस्साम्यश्रुतेः’ (ब्र.सू.३-४-१९) इत्यत्र भाषितम् । न च अत्र ब्रह्मसंस्थशब्दात् संन्यासाश्रमप्रतिपत्तिः इति शङ्क्यम् । ब्रह्मसंस्थशब्दस्य प्रोक्षिणीन्यायेन योगेन एव वृत्त्युपपत्तौ संन्यासे रूढेः अनभ्युपगन्तव्यत्वात् । योगमात्रस्य च आश्रमान्तरसाधारणत्वात् न ब्रह्मसंस्थशब्देन संन्यासाश्रमग्रहणे प्रमाणं पश्यामः । न च सम्पूर्वस्य तिष्ठते: समाप्तिवाचकत्वात् , अनन्यव्यापारत्वलक्षणाया ब्रह्मणि समाप्तेः ‘संन्यासिष्विव’ अग्निहोत्रादिकर्मान्तरव्यग्राश्रमान्तरेषु असम्भवात्, ब्रह्मसंस्थशब्देन परिव्राडेव उच्यते इति वाच्यम् । स्वाश्रमोचित धर्म व्यग्रतायाः संन्यासिषु अपि अविशिष्टत्वात् । तदतिरिक्तव्यापारराहित्यस्य सर्वाश्रमेषु अपि सम्भवात् न ब्रह्मसंस्थशब्देन चतुर्थाश्रमपरामर्शे हेतुं पश्यामः ।।
<!-- /commentary -->
<!-- hide type:editorial-heading --> **[ओङ्कारस्तुतिः]** <!-- /hide -->
<!-- hide type:separator --> ****** <!-- /hide -->
# Mantra 2.23.2
<!-- sanskrit:devanagari -->
**प्रजापतिर्लोकानभ्यतपत्** **।** **तेभ्योऽभितप्तेभ्यस्त्रयीविद्या** **संप्रास्रवत्** **तामभ्यतपत्** **।** **तस्या** **अभितप्ताया** **एतान्यक्षराणि** **संप्रास्रवन्त**,**भूर्भुवस्सुवः** **इति** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.23.2
<!-- hide type:commentary-prefix --> **प्र.** <!-- /hide -->**– एवं ‘ब्रह्मसंस्थ: अमृतत्वमेति’ इति अमृतत्वसाधनं ब्रह्मोपासनम् उक्त्वा तत्प्रणवाङ्गकमिति वक्तुं प्रणवं स्तौति –** **प्रजापतिर्लोकानभ्यतपत्** इत्यादिना ।**अभ्यतपत्**– सारनिष्कर्षाय लोकान् पर्यालोचयत् इत्यर्थः ।**तेभ्यो**….**संप्रास्रवत्** **।** **त्रयीविद्या** **संप्रास्रवत्**– सारत्वेन निष्पन्ना अभवत् इत्यर्थः । एवम् उत्तरत्रापि द्रष्टव्यम् ।।
<!-- /commentary -->
# Mantra 2.23.3
<!-- sanskrit:devanagari -->
**तान्यभ्यतपत्** **।** **तेभ्योऽभितप्तेभ्य** **ओङ्कारः** **संप्रास्रवत्** **।** **तद्** **यथा** **शङ्** **कुना** **सर्वाणि** **पर्णानि** **संतृण्णानि** **एवमोंकारेण** **सर्वा** **वाक्** **संतृण्णा** **।** **ओङ्कार** **एवेदँ** **सर्वम्**,**ओङ्कार** **एवेदँ** **सर्वम्** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति त्रयोविंशः खण्डः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.23.3
<!-- hide type:commentary-prefix --> **प्र.** <!-- /hide -->–**तान्यभ्यतपत्** इत्यादि ।**तद्यथा……सर्वम्** **।** **यथा** **सर्वाणि** पत्रजातानि **शंकुना**– पर्णनालेन **संतृण्णानि**– व्याप्तानि भवन्ति,**एवम्**, ‘ओङ्कारो वै सर्वा वाक्’ – इति श्रुतेः **ओङ्कारेण** **सर्वा** **वाक्** व्याप्ता अतः **ओङ्कारः** एव सर्वं वाङ्मयम् । अतः ओङ्कारेण ब्रह्मोपासनं कर्तव्यम् इति पर्यवसितोऽर्थः । द्विरुक्तिः विद्यासमाप्त्यर्था ।।
<!-- /commentary -->
<!-- hide type:section-marker --> ।। इति त्रयोविंशखण्डभाष्यम् ।। <!-- /hide -->
<!-- hide type:section-marker --> **चतुर्विंशः** **खण्डः** <!-- /hide -->
<!-- hide type:separator --> ****** <!-- /hide -->
<!-- hide type:editorial-heading --> **[प्रातस्सवनादि** **कर्माङ्गाणि]** <!-- /hide -->
<!-- hide type:separator --> ****** <!-- /hide -->
# Mantra 2.24.1
<!-- sanskrit:devanagari -->
**ब्रह्मवादिनो** **वदन्ति**–**यद्वसूनां** **प्रातस्सवनँ** **रुद्राणां** **माध्यन्दिनँ**. –**सवनमादित्यानाञ्च** **विश्वेषाञ्च** **देवानां** **तृतीयसवनम्** **।।**
<!-- /sanskrit:devanagari -->
<!-- hide type:verse-number --> ।। १ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.1
<!-- hide type:commentary-prefix --> **प्र.** <!-- /hide -->**– प्रसङ्गात् कर्माङ्गानि कानिचित् विधातुं प्रस्तौति –** **ब्रह्मवादिनः** **वदन्ति** इत्यादिना ।**ब्रह्मवादिनः**– वेदवेत्तारः इत्यर्थः । ते किं वदन्ति इत्यत्राह –**यद्वसूनां** **प्रातस्सवनम्** इत्यादि । प्रातस्सवन-माध्यन्दिनसवन-तृतीयसवनेश्वरैः वसुरुद्रादित्यविश्वेदेवै: तत्सवनफलभूताः पृथिव्यन्तरिक्षस्वर्लोकाः वशीकृताः इत्यर्थः ।।
<!-- /commentary -->
# Mantra 2.24.2
<!-- sanskrit:devanagari -->
**क्व** **तर्हि** **यजमानस्य** **लोक** **इति** **।** **स** **यस्तन्न** **विद्यात्** **कथं** **कुर्यात्** **अथ** **विद्वान्** **कुर्यात्** **।।**
<!-- /sanskrit:devanagari -->
<!-- hide type:verse-number --> ।। २ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.2
<!-- hide type:commentary-prefix --> **प्र.** <!-- /hide --> –**क्व** **तर्हि** **यजमानस्य** **लोकः** इति । एवं तै: लोकानां वशीकृततया अवशिष्टस्य लोकस्य यजमानप्राप्यस्य अभावात् यजमानस्य लोकः **क्व** अस्तीति वेदितव्यम् इत्यर्थः ।**स** **यस्तन्न** **विद्यात्** **कथं** **कुर्यात्**। यस्य यजमानप्राप्यलोकस्थानज्ञानं नास्ति सोऽज्ञः कथं कर्म कुर्यात् ।**अथ** **विद्वान्** **कुर्यात्**। तस्मात् लोकस्वीकरणोपायभूतं वक्ष्यमाणं सामगान-होम-मन्त्रोत्थानलक्षणं ज्ञात्वैव कुर्यात् इत्यर्थः ।।
<!-- /commentary -->
<!-- hide type:editorial-heading --> **[प्रातस्सवनप्राप्युपायः]** <!-- /hide -->
<!-- hide type:separator --> ****** <!-- /hide -->
# Mantra 2.24.3
<!-- sanskrit:devanagari -->
**मी** **पुरा** **प्रातरनुवाकस्योपाकरणात्**,**जघनेन** **गार्हपत्यस्योदङ्मुख** **उपविश्य** **स** **वासर्वं** **सामाभिगायति** **।।**
<!-- /sanskrit:devanagari -->
<!-- hide type:verse-number --> ।। ३ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.3
<!-- hide type:commentary-prefix --> **प्र.** <!-- /hide --> – तदेवाह –**पुरा** **प्रातरनुवाकस्योपाकरणात्** इत्यादि ।**प्रातरनुवाकस्योपाकरणात्** **पुरा**– प्रातरनुवाकारम्भात् प्राक् गार्हपत्यस्य **जघनेन**– पश्चात् **उदङ्मुख** उ**पविश्य** **वासवं**– वसुदैवत्यं **साम** **सः** विद्वान् गायेत् इत्यर्थः ।।
<!-- /commentary -->
# Mantra 2.24.4
<!-- sanskrit:devanagari -->
**लोकद्वारमपावार्णू** **२**–**३**–**३** **पश्येम** **त्वा** **वयँ** **रा** **३**–**३**–**३**–**३**.**७३** **हुं** **३** **आ**२**–**३**–**३** **जा** **३** **यो** **३** **आ** **१**–**२**–**४**–**५** **इति** **।।**
<!-- /sanskrit:devanagari -->
<!-- hide type:verse-number --> ।। ४ ।। <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.4
<!-- hide type:commentary-prefix --> **प्र.** <!-- /hide -->.-तदेव साम आह –**लोकद्वारमपावृणु** **पश्येम** **त्वा** **वयं** **राज्याय** इति । हे अग्ने! पृथिवीलोकप्राप्तये द्वारम् अपावृणु । तेन अपावृतेन द्वारेण त्वां **राज्याय** पृथिवीलोकप्राप्तिफलाय पश्येम इत्यर्थः ।।
<!-- /commentary -->
# Mantra 2.24.5
<!-- sanskrit:devanagari -->
**अथ** **जुहोति**,**नमोऽग्नये** **पृथिवीक्षिते** **लोकक्षिते** **।**‘**लोकं** **मे** **यजमानाय** **विन्द**‘**एष** **वे** **यजमानस्य** **लोकः** **।** **एतास्मि** **।।**
<!-- /sanskrit:devanagari -->
<!-- hide type:verse-number --> ।। ५ ।। <!-- /hide -->
<!-- hide type:separator --> ****** <!-- /hide -->
# Mantra 2.24.6
<!-- sanskrit:devanagari -->
**अत्र** **यजमानः** **परस्तादायुषः** **।** **स्वाहा** **।** **अपजहि** **परिघम्** **इत्युक्त्वोत्तिष्ठति** **।** **तस्मै** **वसवः** **प्रातस्सवनँ** **संप्रयच्छन्ति** **।।**
<!-- /sanskrit:devanagari -->
<!-- hide type:verse-number --> ।। ६ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.5-6
<!-- hide type:commentary-prefix --> **प्र.** <!-- /hide -->.-**अथ** **जुहोति** **।** **अथ**– अनन्तरम् अनेन वक्ष्यमाणेन मन्त्रेण जुहोति इत्यर्थः । होममन्त्रमेव आह –**नमोऽग्नये**….**लोकक्षिते** इत्यादि ।**पृथिवीक्षिते**– पृथिवीनिवासाय **लोकक्षिते**– लोकनिवासाय अग्नये नमः ।**मे**– मह्यं **यजमानाय** **लोकं** **विन्द**– ‘लम्भयस्व ।**एष** वै** **मम** **यजमानस्य** **लोकः** **।** **यजमानोऽहमत्र** अस्मिन् लोके **आयुषः** **परस्तात्**– मरणात् ऊर्ध्व **एतास्मि**– आगन्तास्मि ।**स्वाहेति**– जुहोति इत्यर्थः ।**अपजहि……उत्तिष्ठति**। एवं हुत्वा अनन्तरं **परिघं**– लोकद्वारार्गलम् **अपजहि** अपनय इति एतं मन्त्रम् उक्त्वा उत्तिष्ठति इत्यर्थः ।**तस्मै** **सम्प्रयच्छन्ति**। एवं सामगानहोममन्त्रोत्थानकृते यजमानाय वसवः प्रातस्सवनसम्बन्धिलोकं पृथिवीलोकं प्रयच्छन्ति इत्यर्थः । एवम् अग्रेपि द्रष्टव्यम् ।।
<!-- /commentary -->
<!-- hide type:editorial-heading --> **[माध्यन्दिनसवनप्रात्युपायः]** <!-- /hide -->
<!-- hide type:separator --> ****** <!-- /hide -->
# Mantra 2.24.7
<!-- sanskrit:devanagari -->
**पुरा** **माध्यन्दिनस्य** **सवनस्योपाकरणात्**,**जघनेनाग्नी**ध्री**यस्य** **उदङ्मुखः** **उपविश्य** **स** **रौद्रं** **सामाभिगायति** **।।**
<!-- /sanskrit:devanagari -->
<!-- hide type:verse-number --> ।। ७ ।। <!-- /hide -->
<!-- hide type:separator --> ****** <!-- /hide -->
# Mantra 2.24.8
<!-- sanskrit:devanagari -->
**लोकद्वारमपावार्णू** **२** **३** **३** **पश्येम** **त्वा** **वयं** **विरा** **३** **३** **३** **३** **हुं** **आ** **३३** **जायो** **आ** **३३३** **४** **५** **इति** **।।**
<!-- /sanskrit:devanagari -->
<!-- hide type:verse-number --> ।। ८ ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.7-8
<!-- hide type:commentary-prefix --> **प्र.** <!-- /hide -->.-**पुरा** **माध्यन्दिनस्य** इत्यादि ।**आग्नी**ध्री**यस्य**– अग्नेः इत्यर्थः ।**रौद्रं**. रुद्रदेवताकम् इत्यर्थः ।**लोकद्वारम्** इत्यादि ।**वैराज्याय**– अन्तरिक्षलोकफलप्राप्तये इत्यर्थः ।।
<!-- /commentary -->
# Mantra 2.24.9
<!-- sanskrit:devanagari -->
**अथ** **जुहोति**, ‘**नमो** **वायवेऽन्तरिक्षक्षिते** **लोकक्षिते**‘**लोकं** **मे** **यजमानाय** **विन्द** **।** **एष** **वै** **यजमानस्य** **लोकः** **एतास्मि** **।।**
<!-- /sanskrit:devanagari -->
<!-- hide type:verse-number --> ।। ९ ।। <!-- /hide -->
<!-- hide type:separator --> ****** <!-- /hide -->
# Mantra 2.24.10
<!-- sanskrit:devanagari -->
**अत्र** **यजमान**: **परस्तादायुषः** **स्वाहा** **।** **अपजहि** **परिघम्** **इत्युक्त्वा** **उत्तिष्ठति** **।** **तस्मैरुद्रा** **माध्यन्दिनँ** **सवनँ** **संप्रयच्छन्ति** **।।**
<!-- /sanskrit:devanagari -->
<!-- hide type:verse-number --> ।। १० ।। <!-- /hide -->
<!-- hide type:separator --> ****** <!-- /hide -->
# Mantra 2.24.11
<!-- sanskrit:devanagari -->
**पुरा** **तृतीयसवनस्योपाकरणात्** **जघनेनाहवनीयस्योदङ्मुख** **उपविश्य** **स** **आदित्यँ** **स** **वैश्वदेवँ** **सामाभिगायति** **।।**
<!-- /sanskrit:devanagari -->
<!-- hide type:verse-number --> ।। ११ ।। <!-- /hide -->
<!-- hide type:separator --> ****** <!-- /hide -->
# Mantra 2.24.12
<!-- sanskrit:devanagari -->
**लोकद्वारमपावार्णू** **२३३** **पश्येम** **त्वा** **वयँ** **स्वरा** **३३३३** **हुं** **आ** **२** **३** **३** **जा** **३** **यो** **३** **आ** **३** **४** **५** **इत्यादित्यम्** **।।**
<!-- /sanskrit:devanagari -->
<!-- hide type:verse-number --> ।। १२ ।। <!-- /hide -->
<!-- hide type:separator --> ****** <!-- /hide -->
# Mantra 2.24.13
<!-- sanskrit:devanagari -->
**अथ** **वैश्वदेवम्**– ‘**लोकद्वारमपावार्णू** **२** **३** **३** **पश्येम** **त्वा** **वयँ** **साम्ना** **३** **३** **३** **३** **हुम्** **३** **आ** **२** **३** **३** **जायो** **३** **आ** **३** **१११** **इति**‘ **।।**
<!-- /sanskrit:devanagari -->
<!-- hide type:verse-number --> ।। १३ ।। <!-- /hide -->
<!-- hide type:separator --> ****** <!-- /hide -->
# Mantra 2.24.14
<!-- sanskrit:devanagari -->
**अथ**,**जुहोति**,**नम** **आदित्येभ्यश्च** **विश्वेभ्यश्च** **देवेभ्यो** **दिवि**क्षभ्द्यो** **लोक** **क्षिभ्द्यः** **।** **लोकं** **मे** **यजमानाय** **विन्दत** **।।**
<!-- /sanskrit:devanagari -->
<!-- hide type:verse-number --> ।। १४ ।। <!-- /hide -->
<!-- hide type:separator --> ****** <!-- /hide -->
# Mantra 2.24.15
<!-- sanskrit:devanagari -->
**एष** **वै** **यजमानस्य** **लोकः** **।** **एतास्म्यत्र** **यजमानः** **परस्तादायुषः** **।** **स्वाहा** **।** **अपहत** **परिघम्** **इत्युक्त्वोत्तिष्ठति** **।।**
<!-- /sanskrit:devanagari -->
<!-- hide type:verse-number --> ।। १५ ।। <!-- /hide -->
<!-- hide type:separator --> ****** <!-- /hide -->
# Mantra 2.24.16
<!-- sanskrit:devanagari -->
**तस्मा** **आदित्याश्च** **विश्वे** **च** **देवास्तृतीयसवनँ** **सम्प्रयच्छन्ति** **।** **एष** **ह** **वै** **यज्ञस्य** **मात्रां** **वेद**,**य** **एवं** **वेद** **य** **एवं** **वेद** **।।**
<!-- /sanskrit:devanagari -->
<!-- hide type:verse-number --> ।। १६ ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति चतुर्विशः खण्डः ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। इति द्वितीयः प्रपाठकः समाप्तः ।। <!-- /hide -->
<!-- hide type:separator --> ****** <!-- /hide -->
<!-- commentary: {"commentary_id": "rangaramanuja-muni-prakashika"} -->
# Commentary: 2.24.9-16
<!-- hide type:commentary-prefix --> **प्र.** <!-- /hide -->.-**अथ** **नमो** **वायवे** इति मन्त्रेण जुहोति इत्यर्थः ।**अन्तरिक्षक्षिते** अन्तरिक्षनिवासाय इत्यादि पूर्ववन्नेयम् ।।**माध्यन्दिनं** **सवनम्**– माध्यन्दिनसवनसम्बन्धिलोकम् ।**पुरा** **तृतीयसवनस्योपाकरणात्** इत्यादि ।**आहवनीयस्य**– अग्नेः इत्यर्थः ।**आदित्यं**– आदित्यदैवत्यम् ।**वैश्वदेवं**– विश्वेदेवदैवत्यम् इत्यर्थः । तत्रादित्यं सामाह **लोकद्वारम्** इत्यादि । स्वाराज्याय – स्वर्गलोकाय इत्यर्थः ।**इत्यादित्यं** सामोक्तम् इति शेषः ।**अथ** **वैश्वदेवम्**– सामोच्यते इति शेषः ।**साम्राज्याय**– उत्तमस्वर्गफलाय इत्यर्थः ।**अथ** **जुहोति** इत्यादि । सर्वं पूर्ववत् द्रष्टव्यम् । आदित्यानां विश्वेदेवानां च बहुत्वात् **विन्दत** **अपहत** इति बहुवचनम् ।**तृतीयसवनम्**– तत्फलं स्वर्गमित्यर्थः ।।**एष** **ह** **वै** **यज्ञस्य** **मात्रां** **वेद** **।** **मात्रां**– परिमाणं याथात्म्यम् इत्यर्थः ।**य** **एवं** **वेद** **य** **एवं** **वेद**–**य एवं कर्तुं वेद इत्यर्थः । द्विरुक्ति: अध्यायपरिसमाप्त्यर्था ।।
<!-- /commentary -->
<!-- hide type:section-marker --> ।। इति द्वितीयप्रपाठकप्रकाशिका समाप्ता ।। <!-- /hide -->
<!-- hide type:separator --> ****** <!-- /hide -->
<!-- hide type:section-marker --> ।। समाप्तं च द्वितीयप्रपाठकभाष्यम् ।। <!-- /hide -->
